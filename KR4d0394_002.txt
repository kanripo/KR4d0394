# -*- mode: mandoku-view -*-
#+TITLE: 四如集
#+DATE: 2015-09-23 10:25:28
#+PROPERTY: JUAN 2


古字學題名記序¶
䝉古字學者何上之人所以達書名於四方也是學¶也
以韻起字非以字起韻韻耳學字眼學(解二/學字)韻有¶經緯
字有子母正未易精也學之所何莆地褊小以¶舊廣文
館為之禮殿頖(泮/字)宫居其左可以觀俎豆可¶以邇弦誦
肅如也學之齋何齋有四曰同文者今天¶下書同文也
<pb:KR4d0394_WYG_003-1b>
曰正心者心正則筆正也曰升俊者升¶於學曰俊士
也曰興賢者考其藝而興賢者也孰書¶之又孰名之翰
林直學士雲溪張公也孰董之博士<md:KR4d0394_SBCK_002-1b>¶黄夢舉則行甫也
學其學者誰國之貴遊子弟與秀¶才之能為士者餘五
十員學是學者復其身設科為¶最優藏於斯修於斯(學/記)
(曰藏焉修焉時/教必有正業)毋苟免學是¶學者必以時術業然後專
用而志凝而神毋自欺口¶試宜熟墨試宜精日課宜密
月課宜最(皆說字學/之要法)尚¶書御史實繇兹選(漢蕭何草律/著法曰試以)
<pb:KR4d0394_WYG_003-2a>
(六體課最者以/為尚書御史)徴令¶而比(試/也)之勸戒而糾之必有籍雖
然字藝也學道也¶無藝無道無道無藝古人小學教以
六書形聲假借¶一一皆理六經中有竒字有俗字有讀
如某字有平¶音有側音又讀如某音而一字或該數義
君子之道<md:KR4d0394_SBCK_002-2a>¶孰先孰後藝云乎哉(此說字/學皆道)裘點之語語也
魯薛之¶令令也(裘點之旅語魯薛之令/弟子詳見莆田廟學記)告而諸生字字
從子¶(謂字之字/從子也)學字從子(學之字亦/從子也)事父母則為人子
必¶孝侍先生則為弟子必恭循天理則為君子必義孝
<pb:KR4d0394_WYG_003-2b>
者恭者義者皆籍非斯人者勿籍(此二句應上/必有籍句)¶
　　題漫翁林春山草韻序¶
歲辛巳冬十月漫翁草韻成(漢黄門令史史游作急/就章解散𨽻體麤書之)¶
(謂之/行草)出示黄淵天叟開巻詭(韻書/作佹)然蔚然似清臞似¶峭勁
實精密實妙巧盤蹙迴斡字字中度叟曰何不¶書急就
(司馬相如亦作急就章韻即廣/韻中一東等韻計二百有六)何不作文選<md:KR4d0394_SBCK_002-2b>¶(文選周河/潔所集公)
(孫龍口呿而不合舌/舉而不下乃逸而走)翁曰隨人作計恐終¶後人叟又試
翁平上去入字凡若干與若干韻翁應¶聲答韻二百有
<pb:KR4d0394_WYG_003-3a>
六字一萬七百有竒世間萬書横寫¶豎寫詞人墨客長
歌短歌盡在箇裏叟服翁敏口呿¶(音/嶇)而退又一年翁序
引成來徴叟文諾未上藁又一¶年翁索叟逋(不還/曰逋)叟乃
語翁書六藝之一形聲六書¶之一藝也(六書一象形二/㑹意三諧聲四)
(指事五假/借六轉註)有道焉習之童¶丱皆能不習老宿亦難俗之
趨科斗散軼易為篆𨽻¶(蒼頡觀鳥迹而成字周史籀變/科斗為大篆李斯取籀省文為)
(小篆秦字多用篆難成程/邈獄中改籀文¶省為𨽻)草書之變迺始秦末(一/段)氣之
殊風土不同操(仄/聲)<md:KR4d0394_SBCK_002-3a>¶音亦異切韻之學來自西北(一/段)世有
<pb:KR4d0394_WYG_003-3b>
秦有周而字書¶不能少異乎秦地有東西有南北而韻
學不能不祖¶西北(一/段)漢以來至于今皆然前乎此識古
文惟一揚雄¶(揚雄作訓纂嗣續蒼頡/中重之字凡八十九章)後人大類矇瞍然
一法通萬¶法變草雖便急速視壁藏猶彷彿萬分之一
(一段魯共王壞¶孔子舊宅得壁中/尚書論語孝經山堂皆科斗文字)前乎此識古韻惟一
韓愈¶後人如調啞鐘然一音通百音叶韻雖約以四聲視¶
傍韻(四聲平/上去入)皆可出入(一/段)翁雖後千年生於草書猶¶可
以想禽獸蟲魚草木之羣態與雷霆風雨山雲之¶萬狀
<pb:KR4d0394_WYG_003-4a>
而意在筆前筆隨興到(說草/字)於韻書猶得因翕<md:KR4d0394_SBCK_002-3b>¶闢清濁
之異(翕闢如開口合口撮唇開唇躘舌垂舌/等十四聲是清濁四聲各有輕清重濁)¶縱横經緯
之妙别字義訓讀之名(字義訓讀即訓詁杜林有/蒼頡訓詁¶李斯三倉訓詁)而醉
後入吟吟時入腔(說用/韻)草韻之所以作¶與(此句/總管)昔曹景
宗不解書又不喜問率以意造晉帖¶操多作摻百寫類
七時師惟不曉音故不識字當走¶筆時波戈點畫豈能
一如古法(鍾繇弟子宋翌每畫一波三折筆作一戈¶如/百鈎挐作一點如髙峰墜石作一牽如百歲)
(枯藤作一放縱/如驚蛇入草)草韻所以作¶與(一/段)叟又嘗攷漢初(蕭何/草書)
<pb:KR4d0394_WYG_003-4b>
(著其/法曰)太史試學童能諷(誦/也)¶書九千字以上乃得為史是
時未有韻書所諷者何¶抑蒼頡爰歴博學章與又試六
體(六體即古文竒字篆/書𨽻書繆書蟲<md:KR4d0394_SBCK_002-4a>¶書)課最者以為尚書御史史書令
史迺皆古文竒字¶(古文即蒼頡所作繆書即摹印漢興/諸草書不知作者姓名至章帝有杜)
(伯度崔璩雀實稱工張伯英/轉¶精巧闕)篆𨽻繆蟲(古文竒字篆𨽻/繆蟲即六體)
又不教以¶草書何也或秦草未落人間與翁此書與篆
𨽻韻並¶行恐與漢初不合翁曰第書之以俟後身張芝
(魏張芝善¶草書嘗臨池學書/池水盡黒時稱曰張芝筆)叟迺筆翁問答于集端峕
<pb:KR4d0394_WYG_003-5a>
癸¶未臯月端午(爾雅五/月為臯)¶
　　鄭雲我存藳序¶
唐人語言妙天下者莫若韓柳氏韓以李漢一序傳¶栁
以劉賓客(禹/錫)一序傳二序之所以傳者序乎文也<md:KR4d0394_SBCK_002-4b>¶文者
天地之正氣亦天地之竒氣天地間惟正人能¶養天地
之正氣故其文正韓氏似之惟竒人能發天¶地之竒氣
故其文竒栁氏似之栁之醇正固不及韓¶柳之竒崛亦
韓所不及天對文義聱牙難讀山水諸¶記出語崔嵬似
<pb:KR4d0394_WYG_003-5b>
窘(音僒/拘也)邊幅若段太尉(秀/實)逸事狀老史¶筆當避三舍晉問
峭拔髙妙敻岀魏晉南澗田家等¶詩絶有淵明風味(以/上)
(皆柳/文)回視淮西碑中丞傳¶後敘鰐魚文毛穎傳南溪秋
懷(以上/韓文)前後差相頡¶(音/纈)頏(音/杭)其與韋中立書論作文源
委一一有所自來(栁/)¶殆如答李翊與誨館下諸生時(韓/)
政未可少栁而多<md:KR4d0394_SBCK_002-5a>¶韓韓亦正患不能竒栁亦正未易步
趨也(公文酷似栁故甚取¶栁/以韓不及栁之竒也)吾友雲我芳年韶妍凌霄
一武墮謫人¶間歎滄海之為桑田醉六經而營四海於
<pb:KR4d0394_WYG_003-6a>
易獨論筮¶變占以測天機之乘除於史專論漢蜀晉以
閱人世¶之新故於人則論箕子子車以明道統之絶續
韻語¶掀鼍倒鯨散(上/聲)語峭崖怪石對語崢氷擲㦸紙上
皆¶見(音/現)光怪前無俗人號文章家余嘗以雲喻雲之文¶
或如玉葉或如氷紋或如車蓋或如魚鱗千態層層¶萬
狀紛紛不能皆長空萬里一匹如練也而行者行¶止者
止去自去留自留此雲之所以為雲而雲我之<md:KR4d0394_SBCK_002-5b>¶所以為
文也未知雲我悟入得之韓與得之栁與正¶乎竒哉竒
<pb:KR4d0394_WYG_003-6b>
乎正哉予猶省童丱時君家世父(伯父曰/世父)¶方叔以書贄
迂齋樓公問古文法樓復書曰學古文¶難識古文滋難
子讀世本國語戰國䇿否又讀易爻¶辭書盤誥禮檀弓
内則否方叔早年文聲儠儠(音獵說/文¶長貌)氣吞學館惜其人
與可傳者不得而見見方叔猶¶子雲我亦竒人也文惡
乎而不竒韓栁而上更有人¶在雲我文豪未巳方將余
無一毫可論序何可傳然¶雲我之文傳余之序亦傳余
之序傳雲我之文必傳¶載之末年附之青雲又一竒事
<pb:KR4d0394_WYG_003-7a>
余名淵天叟字雲我<md:KR4d0394_SBCK_002-6a>¶中外表序敢辭¶
　　鄭雲我孔子年譜序¶
夫子儒之祖也儒而不知譜其祖恐如晉公之不知¶以
并官氏對矣夫子生於魯襄二十二年而公榖書¶於前
一年年已非月亦訛左氏又不書三家胥失之¶譜夫子
惟司馬遷之史徴世家年表多相乖忤然於¶魯書夫子
本末最詳深矣乎惜乎史遷亦未修之史¶也後乎此編
年有書東家雜記有書今鄭君又有譜¶是譜也首以鄹
<pb:KR4d0394_WYG_003-7b>
大夫二事壓巻前書之所未有謂儀¶封人請見為由魯
適衞時謂魯公問政及答季康子<md:KR4d0394_SBCK_002-6b>¶數問皆歸魯以來事
此見又確謂夫子未嘗師郯子¶謂行乎季孫三月不違
斯言非知夫子者此論又髙¶雖然吾十有五而志於學
一章此吾夫子自作行狀¶以僕觀之留而殿(在後/曰殿)於巻
之左方鄭君曰何如¶
　　講春秋序¶
談經難談春秋尤難髙妙者誕幽深者晦新竒者巧¶皆
<pb:KR4d0394_WYG_003-8a>
非也記經解(經解即禮記篇名屬辭比事即經解/中有曰屬辭比事春秋教也之句)雖¶非
孔子語屬辭比事直勘得破孟子事文義三語(即孟¶子/其事則)
(齊桓晉/文三語)一大斷案汗漫如莊周只把道名分說¶最直截
馬遷謂子夏之徒不能賛一辭不待賛也諸<md:KR4d0394_SBCK_002-7a>¶儒之說出
其辭費矣費則差差則害道徐曠發題(曠字¶文逺唐髙/祖幸國學文逺)
(發春秋題論難風生/隨方占對莫能屈)偏舉先儒異說分¶别是非乃出己
意折衷不知合乎夫子也否孫莘老¶(即孫/覺)與一時名勝
為經社雖不主一人之臆說其間卓然¶獨見者為誰胡
<pb:KR4d0394_WYG_003-8b>
旦編年先經後傳柳仲塗欲贈一劍¶意尊經也程伊川
初令門人劉質夫作傳後來却又¶親筆未知何以窺聖
人用心胡文定潛心三十年而¶傳始成夏時冠周月之
論至今可疑朱晦庵從諸先¶生長者聞春秋義例終不
敢措辭獨於大倫大法為¶有感焉陳止齋欲著後傳於
諸生中擇能誦者一人<md:KR4d0394_SBCK_002-7b>¶自隨似不草草謂書王存周正
未免又落科臼林艾¶軒主春秋無褒然太虚即六經若
何而求春秋鄭夾¶漈曰春秋者先後倫理之書而謂春
<pb:KR4d0394_WYG_003-9a>
秋意出魯史非¶出於仲尼殊不可曉信矣春秋未易談
也某老矣無¶聞舊讀遺忘兹辱朋友願相磋磨仰觀天
道俯察人¶事欲以春秋溫習何如乂嘗聞網山麥斜(福/清)
(林清之學¶可號網山有名/網山集麥斜仙遊僧岩)講衆以春秋請山曰經未
可遽¶言當自傳始舍經讀傳恐不就綱領處看敢質諸
同¶志曰可淵時乎此當繹所聞以求是正¶
　　通志序(代憲使孫澤/)<md:KR4d0394_SBCK_002-8a>¶山川出雲開必先也屋壁科斗藏有待也曷先乎人¶先
<pb:KR4d0394_WYG_003-9b>
時而已生曷待乎書待時而後出宇宙趨新主上¶右文
崇儒以道化風四方東宫濬哲仁孝以好學聞¶天下氣
數清明之㑹光岳賢哲之盛書於是時與人¶相値時乎
人也莆夾漈鄭先生著二十略外取歴代¶史稡(音/卒)為一
書命曰通志某舊守莆求而未獲今兹¶省掾王某奉命
求書郡國是志與在數中鹽使方公¶出所寫本以授書
於帥府憲臺喜劇敦請博古之士¶鄭鉞陳子修刋謬正
訛某適弭節(音彌左氏左執鞭弭/弓不以骨節曰¶弭)八閩從臾(音縱/甬)兹事
<pb:KR4d0394_WYG_003-10a>
晦者明隱者彰亦此書之當<md:KR4d0394_SBCK_002-8b>¶出與書乎書乎昔炬於咸
陽(文獻通考曰秦皇馭宇吞滅諸侯先王墳/籍掃¶地皆盡此炬于咸陽也咸陽秦都)至漢而後
置寫書之官(孝武世建藏書之䇿¶置寫書之/官下及諸子傳說皆充秘府)覆於底柱
(唐平隋王世充得隋舊書八千餘巻太府¶卿宋遵貴監/運東都浮舟泝河以致京師經底柱舟覆盡亡其書)
至唐而後完庋(音/鬼)¶書之目(通考曰經史子集而藏書之/盛莫盛于開元其著録者五)
(萬三千九百一十五巻而唐之¶學者自/為書者又二萬八千四百六十九巻)則遺書之出信
有時耶時乎¶時今其時乎人乎人上而甲觀次而翰林
集賢國史¶院又次而行省帥憲二府非人孰能致之夾
<pb:KR4d0394_WYG_003-10b>
漈先生¶多子長(司馬/遷)之愛聯比詮次於前鄭陳二士以
更生¶(即劉/向)之才校讎緝綴於後某於是賀此書之遭且
知<md:KR4d0394_SBCK_002-9a>¶二士用心之苦遂書於集之右方年月日某官孫澤¶
敘¶
　　忍經輯要後敘¶
忍之義二忍於我則律已之嚴不忍則忿不能懲慾¶不
能窒矣忍於物則待人之恕不忍則疾之已甚亂¶也克
已復禮忍於我也犯而不校忍於物也顔氏之¶子蓋兩
<pb:KR4d0394_WYG_003-11a>
得之子畏匡則曰其如予何壤也夷踞則以¶杖叩脛來
㡬日見長者則責以餔啜謂從者為竊則¶於業屨不怒
孔孟於此或忍或不忍自有權度下之¶世此義不明避
兄離母者豈為能充其類乎簞豆不<md:KR4d0394_SBCK_002-9b>¶得見於色者又不
若好名之人也無他矢人豈不仁¶於函人惟無是非之
心故無惻隱之心此忍經輯要¶所以為世戒也深且切
矣其餘夷白鄭叟詳言之¶
　　李氏家集敘
<pb:KR4d0394_WYG_003-11b>
河東員嶠李侯倜之大父某父某國初之勞臣也然¶亦
仁知人也度别(分/也)合之機乗事勢之㑹識權變之¶宜使
𤣥黄者簞壺者侯服以附厥角稽首此豈孱夫¶弱子所
能了在韓村則一邑之旄倪活在交城則三¶寺之黔黎
活參陪行省轉輸蜀道則四川之兵民活¶是心所以不
忍者何惻隠之心也他謀臣䇿士懷雲<md:KR4d0394_SBCK_002-10a>¶起龍驤(晉王濬/拜龍驤)
(将軍/伐吳)之想二父尚可為而不為未可¶已而(闕/)盡蹇之
節(闕/)　　　商羊乎家居嘯詠乎¶犀浦(闕/)　　上之
<pb:KR4d0394_WYG_003-12a>
人難强以仕則暗合於道(闕/)養¶可知矣(闕/)嗇之齡或僅
止下夀(五十為/下夀)或未登五十¶羅(闕/)　　之異又其昭明
焄蒿之著也二父之勞之¶(闕/)之智如此為子若孫論譔
先祖德善功烈慶賞聲¶名於記有之侯所以自狀其大
父行義年而請名於¶當世通顯者侯之父則宋某也銘
二父姚某也趙某¶也傳二父者劉某序犀浦遐觀者劉
某也具見集中¶侯若曰人生東西南北不常味人善於
齒牙者極不<md:KR4d0394_SBCK_002-10b>¶過數十年歇矣銘藏諸幽集傳諸逺庶不
<pb:KR4d0394_WYG_003-12b>
没没同煙¶雲變滅然後可以成二父之令名侯之思深
矣侯之¶孝賢矣侯前集賢侍讀學士今中大夫南劒路
總管¶莆四如老叟黄淵覽侯斯文欽誦舊德張中丞傳
後¶敘(張中丞張巡也李翰為傳韓愈/為後叙以補其闕文載韓集)段太尉逸事狀(太/尉)¶
(即鄭雲我存稿篇云云栁/子厚為之事狀文見栁集)筆法亦不是過侯差可與韓¶
吏部栁員外比肩矣於是為侯序於集之右方時至¶大
己酉良月(十月曰良/月見左氏)¶
　　姚野庵詩解序
<pb:KR4d0394_WYG_003-13a>
心活動物也詩亦活動物也豈可以言語求哉惟不<md:KR4d0394_SBCK_002-11a>¶語
者為上夫子絃歌而取三百十有一篇斷之以思¶無邪
一語即詩論詩他無文字洙泗言詩特子貢子¶夏見於
魯論耳齊魯韓毛四家出(魯申公培齊轅固生燕/太傅韓嬰趙¶博士毛公)傳興
而經廢矣序文不知果誰所作毛(萇/)於序¶猶無所與鄭
(康/成)惟序是信叔世講師又出入毛鄭間¶𦕈跛相迓笑者
孩之雖然語(去/聲)初學者不為詁釋彼¶豈知或大或小或
博或約或顯或晦或抑或揚之妙¶此野庵詩解所以作
<pb:KR4d0394_WYG_003-13b>
也是解也參之李迂仲訂之張¶敬夫序之可者從之否
則正之謂風雅頌皆始於文¶王謂風關雎鵲巢迺應其
聲謂二雅聲有大小非政<md:KR4d0394_SBCK_002-11b>¶有大小謂王風迺王城之聲
謂國風無變風二雅無¶變雅談詩只消如此平易野庵
姚姓某名某字玉融¶之韶溪人¶
　　表兄陳可山序¶
昔人以山號者多然俱不過因其居焉名無擇焉近¶世
有曰此山曰亦山曰自山於名擇矣或所居非山而¶名
<pb:KR4d0394_WYG_003-14a>
軒與庭又皆取可之義今吾力行新築一室扁以¶可山
雖因其居名義亦兩得之吾仲㢸(古弼/字)序謂可¶山取退
之盤谷序語而首尾以不一到為歎如退之¶新修滕王
閣記止五百五字篇終寄不盡意於言外也<md:KR4d0394_SBCK_002-12a>¶吾力行乃
又求一語於余余非子由豈解作賦使坡¶兄歎服然不
盡之意余尚能為可山言之可止可仕¶吾仲㢸謂善學
者學孔子不知子謂仁者可以久處¶約可以長處樂則
止而約仕而樂惟體仁而盡性者安¶之何者山水外物
<pb:KR4d0394_WYG_003-14b>
之可樂者爾非真樂也真樂之所¶寓而已來者為其景
而用其樂可山蓋用其景以寓¶其樂者也用其樂者山
水之可樂者盡則寂寥之態¶生非山水能使人寂寥也
其所以樂山水者偽故爾¶寓其樂者山水之樂在性之
樂有之外物之可樂¶者相為感發適然有契則好樂之
所形在我而不在<md:KR4d0394_SBCK_002-12b>¶彼也然則可山之寓其樂於山其得
夫子之仁與語¶曰仁者樂山可山仁者也故自山而觀
之峩峩其髙¶者皆胷中之故物反而求之巍巍其中者
<pb:KR4d0394_WYG_003-15a>
亦雄峙之¶形著寂然不動者俱乎其靜也屹然獨立者
同乎其¶夀也禽鳥之和鳴松柏之茂悅又與之均乎生
息也¶仁根於性山觸於目四時有以契吾可山之樂則
以¶我之可對彼之可而樂之自不能已也惟吾可山不¶
知山之為仁仁之為山故時之可止於此山而處約¶可
也時之可仕於此山而處樂亦可也真孔子之所¶謂無
可無不可此可山之所以名可顔回善學孔子<md:KR4d0394_SBCK_002-13a>¶者用行
舎藏夫子亦惟謂顔子而可而農山之顛景¶山之趾似
<pb:KR4d0394_WYG_003-15b>
不容屑屑乎其遊者回之志願至此呈露¶蓋亦自其心
三月不違仁者得之耳吾仲㢸勉可山¶以學孔子之可
余獨許吾可山以顔子之仁顔子之¶仁師吾夫子之仁
也故有問吾可山於余者余必以是¶對雖未登可山之
山而山已在仁中矣雖然可山之¶下有溪焉則水亦知
者樂也吾可山何不以適類於¶余而名是溪曰可溪也
蓋吾可山願有仁之名不願¶有知之名此溪所以因其
居曰䂬溪而不敢以名可¶若夫見仁謂之仁見知謂之
<pb:KR4d0394_WYG_003-16a>
知可山自領㑹於胸次<md:KR4d0394_SBCK_002-13b>¶難與俗人言也昔老泉作木假
山記猶謂魁岸踞肆¶意氣端重莊栗刻峭凜乎不可犯
而岌然決無阿附¶意其可敬也夫其可以有所感也夫
則吾於可山之¶山其不曰可山其可敬也夫其可以有
所感也夫可¶山其必印可是年重陽後一日為兄可山
再序¶
　　送歐陽臣夫序¶
斯文於宇宙間前水後水古今相續何嘗一息頃不¶行
<pb:KR4d0394_WYG_003-16b>
哉堯舜禹湯文武周公不作與斯文者吾夫子當¶在人
世時困悴無聊嘗十八九雖繩樞甕牖中道必¶行迨去
人閒久天下像而祠之如前昨日道之行如<md:KR4d0394_SBCK_002-14a>¶前昨日人
事覆却萬方州縣學廢亦嘗十八九春秋¶祠遂俱廢而
逢掖者道吾夫子仁義忠信如取諸左¶右材父兄猶以
吾夫子書詔弟子矧坐講肆於馬隊¶時耶學不學祠不
祠不論夫子之道水之在地中也¶六學缺伏機發新豐
(坑儒處/縣名)絕儒履跡此時猶有挾¶經為博士者(秦始皇於/坑谷為伏)
<pb:KR4d0394_WYG_003-17a>
(機諸生至因發機填之坑六藝從此缺陳渉為王/魯諸儒¶持孔子禮器徃歸之於是孔甲為涉博士)金甲
排蕩青衿憔悴誰復知俎¶豆事衡山聞讀書聲便有西
河風味(杜工部題衡山縣文宣廟新學¶詩旄頭彗紫㣲/無復俎豆事金甲相排蕩青衿一憔悴又云耳)
(閲讀書聲殺伐灾仿彿南紀改波瀾西河¶共風味史記/子夏居西河教授為魏文侯師共風味者言人樂其教)
(也/)人不以為夫子之<md:KR4d0394_SBCK_002-14b>¶道不行廢興絶續存乎人如何爾
游洋舊學在縣之¶震(東/方)學㡬圯獨吾夫子祠在風雨所
逼丁丑夏燬於¶盜董學者熈熈來壤壤徃縱掃地而奠
夫子猶不歆¶止假無官官之事無事事之心夫子臨而
<pb:KR4d0394_WYG_003-17b>
炙之乎求¶夫子顧非寢宫偶像非殿廬無以栖神明求
斯文顧¶非庠序圖書非齋廡無以寓絃歌又非必肖堯
顙禹¶要(即腰/字)臯陶項子產肩竒竒怪怪使人號為聖且
異¶然後為吾夫子又非必學老子浮圖法金碧綺繡光¶
炯凌亂張皇尊嚴然後為其道行邑必有學學必有¶廟
廢者必興絶者必續然後為職思其居職思其憂<md:KR4d0394_SBCK_002-15a>¶(二句/出詩)
(唐/風)游洋士汪汪也又毋曰十室之邑不如吾夫¶子之好
學此事姑少須君四門裔孫拔君子林居諸¶生上蓋有
<pb:KR4d0394_WYG_003-18a>
志斯文者此行朋儕觴之詩之或授首簡¶俾余莊之余
故勉之異時立石廟門又當為君書之¶卯年辰月戍日
東里四如居士黄仲元敘¶
　　送術者龜峰序¶
龜峯一日敂(音口/擊也)戸訪叟劇談(周禮云凡四方/之賓客敂關)囅(音/展)¶然
笑曰天下惟儒者為知五行非儒不知也人者五¶行之
端禮運六言(禮運言人者天地之心也五行之/端也食味别聲被色而生者也)¶老宿或
道不出木神則仁火神則禮(東方春木於人五常仁也/南方<md:KR4d0394_SBCK_002-15b>¶夏火禮也出漢書天)
<pb:KR4d0394_WYG_003-18b>
(文/志)正義中語俗師有不經眼數七數八誰¶不讀吕令問
之獨陽不生獨隂不成則昧其來處天¶時地利誰不誦
軻書詰之一畫為孤無畫為虚則茫¶然莫對五勝生一
五壯終九不知祖於淮南子甲丙¶戊庚壬子為之本不
知原於管夷吾水准木觸火化¶金禁土吐甲己九丁壬
六丙辛七戊癸五己亥四此皆¶出於漢諸儒之口言天
者求之氣言地者求之位俱¶不離勝復去化出入升降
之妙素問一書最為精密¶謂談五行非儒家事惡可乎
<pb:KR4d0394_WYG_003-19a>
叟亦口呿徐發一難五¶行化真前修嘗言之已六甲納
音海中天上此為何<md:KR4d0394_SBCK_002-16a>¶義或曰一三五七九其數或曰一二
三四五其聲峯¶将何從峯曰此即十二律還相為宫也
叟唯唯又送¶一難九疇一曰水以下箕子文也此千萬
世五行之¶本領儒家之嗣適七篇見知聞知之論言太公
望散¶宜生而不及箕子者何峯曰夫子定書洪範專為
武¶王箕子設七篇於是乎略叟起曰峯儒而博學者他¶
人不知峯者也峯獨五行乎哉峯曰叟知音者吾今¶賀
<pb:KR4d0394_WYG_003-19b>
吾之遭矣¶
　　序贈吳丹陽¶
丹陽吳兄某富沙人精於課易扣之則曰易占卜之<md:KR4d0394_SBCK_002-16b>¶書
昔人以蔭叢蓍千齡蔡卜之占之余用錢卜重交¶單
拆蓋出儀禮疏非講師說且𥳑易也課外工拆字¶扣
之又曰昔人謂日月為易此拆字之祖日月以陰¶陽論
余以五行論字外工星數扣之又曰易於七十¶二候始
中終卦俱與經宿合談易而不知星辰之逺¶可坐而致
<pb:KR4d0394_WYG_003-20a>
惡乎可然吾夫子引易不恒其德或承之¶羞曰不占而
已矣易非專用占也蜀趙賓以箕子為¶荄兹(賓為易論/易文以為)
(箕子明夷陰陽氣亡箕子荄兹者萬物方荄兹/也荄兹言其根荄方兹盛¶也賓妄說箕子字)於字何
義揚雄太𤣥參太初厯論休咎而¶出處語默之義則未
之知末矣丹陽客莆將歸寓士<md:KR4d0394_SBCK_002-17a>¶交贐以詩余不能詩且
不能易唯大書一時字於巻¶之左時即易也數也年月
日大德丙午秋社戊申四¶如老叟黄淵七十六歲作¶
　　贈楊愚谷序
<pb:KR4d0394_WYG_003-20b>
愚鄙人之稱非聰明者所宜谷山人之居非市㕓者¶所
宜以山人而隠市㕓叟知子有不獲已者矣以聰¶明而
學鄙人叟於子又有不獲已者矣昔猶有續命¶田今也
磽瘠㡬何昔猶有止啼錢今也分釐亡有山¶雖深無樹
可以挂許由之瓢(許由人遺一瓢挂之樹上/風吹瀝瀝有聲以為¶煩去)性雖達無
帳可以讀王充之書(蔡邕人疑其得異書搜/其帳中果得<md:KR4d0394_SBCK_002-17b>¶王充論衡)子所以有
不獲已而又不獲已者也二不獲已¶而又資人以果其
腹子又大不獲已者矣游成都市日¶得百錢(君平賣卜/成都日得)
<pb:KR4d0394_WYG_003-21a>
(百錢足百則閉/戸下簾讀老子)子之計固未為左¶人世偪仄有賣卜天
津橋者(天聖末處士錢知㣲至洛遂榜/天津橋柱賣卜¶一卦帛十疋)子之術胡為而
神谷曰愚不能皆願中也十¶不失六七爾叟曰谷不愚
矣但自信其學勿視人而¶二三何門不可曳裾(鄒陽既/出獄而)
(上客文辨著名/長裾曳王門)¶
　　送林理齋序¶
友人理齋林兄謁叟有行色叟叩奚之曰之清源叟¶曰
吉一而已動可不慎乎叟為薫沐命筮遇䝉䷃(坎下/<md:KR4d0394_SBCK_002-18a>¶艮上)之
<pb:KR4d0394_WYG_003-21b>
旅䷷(艮下/離上)蓋䝉二三四爻俱變也筮法占本卦¶及之卦
繇辭䝉以内卦為主其繇曰䝉亨童䝉求我¶利貞旅以
外卦為主其繇曰旅小亨旅貞吉䝉有亨¶之理所以亨
者我發之也然必求者之意專然後應¶者之意亦専旅
寡助之至所以亨者處之有道也時¶非我所能為義者
我所當盡雖然決疑者䝉不貞何¶以筮人方致精誠以
求於我我當視可否以應乎彼¶與子言孝與臣言忠然
後貞(嚴君平賣卜成都依龜筮為言/與子言依于孝¶與臣言依于忠)逆境者旅不貞何
<pb:KR4d0394_WYG_003-22a>
以安髙亢而與物無偶則¶絶物邪暗而所比匪人則失
已或可為主或不可主<md:KR4d0394_SBCK_002-18b>¶可久則久可速則速然後貞孟
子之去齊滕夫子之¶客宋衞善用易者也用即理理即
用亨者其用貞者¶其理果貞矣䝉以亨乎人旅以亨乎
我有不動動斯¶吉遂書以贈其行郡人韻鄉黄淵天叟¶
　　春臺易圖敘¶
理者太虚之實義數者太虚之定分未形之初因理¶而
有數因數而有象既形之後因象而推數因數以¶推理
<pb:KR4d0394_WYG_003-22b>
論理遺數惡惡可此朱文公啟䝉所以作也文¶公易得
於康節邵先生為多春臺黄君之圖乂啓䝉¶之義疏辨
析精密神智盡在是矣譬如枝頭樹底一<md:KR4d0394_SBCK_002-19a>¶一見花活處
不止擔頭㸔賣桃杏豈心猛氣粗者所¶能了了然竊有疑
戴九履一之象圓五行生成之象¶方安知邵不以九為
圖十為書乎圖書自圖書大衍¶自大衍以圖書而合大
衍拘矣天地定位此八卦立¶圖帝出乎震此八卦舒圖
或以前為羲後為文失之¶邵觀物吟乾遇巽時地逢雷
<pb:KR4d0394_WYG_003-23a>
處天根月窟來徃都春¶此解先天圓圖大易吟否㤗咸
損恒益既未四象相反¶成六十四此解先天方圖不止
乾一坤八也數徃者¶順知來者逆謂天地山澤風雷水
火此已徃之象知¶來者逆謂曰雷曰日曰兊而乾以君
之曰風曰雨曰<md:KR4d0394_SBCK_002-19b>¶艮而坤以藏之此方來之事以左為順
以右為逆然¶乎不也九十九者蓍之體數用四十九者
以其圜而¶神也或以五行言之何哉歲月易邁義理無
盡長江¶浩溔(音杳浩溔/水無際也)欲遡從之邈不可即何時一樽
<pb:KR4d0394_WYG_003-23b>
與吾¶春臺細論此事為快敬書右方以答來辱大德丁
未¶清明莆四如老人黄某七十七筆也¶
　　忍經敘¶
臯陶明刑而曰好生之德洽於民心孟侯義殺而曰¶若
保赤子惟民其康乂蓋刑者君子之盡心有當忍¶者有
所不忍者當忍者豈仁人之得已不忍者乃仁<md:KR4d0394_SBCK_002-20a>¶人之本
意我亷使懶齋孫公職司風憲於哀矜庶戮¶之時寓慈
祥惻怛之實比出忍經示寮寀掾史與閩¶惟多士意在
<pb:KR4d0394_WYG_003-24a>
言外刑故無小是當忍者罪疑惟輕所¶不忍也不孝不
友刑無赦是當忍者無或劓刵人所¶不忍也孟侯臯陶
之心即我公之心此忍經之所以¶作與吁陽氣嘘而靡
草死於夏(靡草草之枝葉靡細者生于/至隂故孟夏¶陽月隂盛則死)雨露之中乃有
至忍隂氣吸而荔挺出於冬¶(荔挺香草也凡物之氣感/陽者杳仲冬之月陽方長)
(矣故/出)霜雪之後有所不忍¶天道且然况人其代天工者
乎曰辟勿辟曰宥勿宥¶隂陽生殺時措之宜孰知我公
之用心莆後學四如<md:KR4d0394_SBCK_002-20b>¶黄淵敢僭為公敘於篇端
<pb:KR4d0394_WYG_003-24b>
　　題宋蜀翁北遊詩巻後¶
僕莆士也壯年客遊江浙雖吳門(姑/蘇)京口(毘/陵)苕(音/迢)霅¶(音/囁)
(二水/吳興)亦不能買舟縱觀况淮以北乎猶記樞相陸¶實翁
酒邉談維揚事悲歌慷慨令人淚墮言之夢矣¶大德壬
寅郡博士宋蜀翁來踰期月示僕北遊詩巻¶然後知閱
人世之險與求功名之難遇忻感戚或笑¶或吁寄興深
逺似沖澹實壯烈而京師桂玉之地借¶書溫故豈易易
得日日楊花家家芍藥春夏之景自¶佳狂飇早雪蒲簾
<pb:KR4d0394_WYG_003-25a>
土炕南北之氣或異惜僕老矣前<md:KR4d0394_SBCK_002-21a>¶乎此不能奔車從蜀
翁後然召伯之坊猶昨九鼔之¶石亡恙此又僕畜眼之
未見暇日蜀翁儻緝御劇話¶不猶勝於登峯造極也詩
巻妄意朱筆數聨幸毋曰¶此老僭且繆小寒己巳日韻
鄉四如居士黄淵書於¶卷之左方¶
　　題黄耕叟存藁¶
時文小技耳然試之中否係乎文之工拙吾宗耕叟¶賦
瀏亮論朗暢䇿明整而前軍尤萃其良不試則已¶試則
<pb:KR4d0394_WYG_003-25b>
願中政未可以技小之雖然文謂之時與其髙¶下時之
春麗澤百篇一變也時之夏精騎再變也時<md:KR4d0394_SBCK_002-21b>¶之秋濯錦
三變也迨秋而冬變之極則為已效體矣¶天運回旋冬
轉而春安知不復變而為麗澤百篇乎¶變而麗澤百篇
猶有老成人端章甫氣象變而為唐¶明水披沙揀金則
如囊沙背水非老將不能吾耕叟¶燈窗課兒試拾一二
篇何如庶異時可藉此為行巻¶
　　跋方石巖正通庸言
<pb:KR4d0394_WYG_003-26a>
石巖此書中庸之義疏也以正通合庸而並言者何¶君
子之道唯中故庸天下之理唯正故通中者其體¶正者
其用庸則有常通則無弊但曰正通而不言庸¶恐不知
言者以為竒但言庸而不曰正通恐不知言<md:KR4d0394_SBCK_002-22a>¶者以為俗
所以合正通與庸而並言也或曰是言也¶又加中庸二
章者何叟曰言豈若是其規規然巖書¶末章評史最有
深意春秋一經猶權於衡故百世以¶俟聖人而不惑焉
馬遷好竒是非多謬况遷而下叟喜¶巖之善於立言也
<pb:KR4d0394_WYG_003-26b>
不顯言之而微言之知者自知不¶知者自不知吁無黨
無偏者蕩蕩平平之道詖淫邪¶遁者蔽陷離窮之失甚
矣言之未易立也亦甚矣言¶之未易知也巖善於立言
叟何足以知之¶
　　劉畏獨答問¶
前進士劉姓肩吾名畏獨其號也閩人韻鄉黄淵天<md:KR4d0394_SBCK_002-22b>¶叟
字莆人有筆硯之雅一日韻鄉問畏獨之說于畏¶獨畏
獨曰慎獨二字自中庸大學始慎者畏也獨者¶我也中
<pb:KR4d0394_WYG_003-27a>
庸言見隠顯微於慎獨之先示之以當畏大¶學言視指
其嚴於慎獨之後甚之以可畏韻鄉曰所¶當畏所可畏
者何畏獨曰理是已理即天之所賦於¶我者也無物不
有無時不在天下之至當畏與至可¶畏者莫如理我之
為我毫釐或悖乎理則不足以言¶人故吾夫子曰畏天
命輿思之學其有自來乎韻鄉¶曰是獨也人人之所謂
獨必曰君子慎其獨者何畏¶獨曰小人不知畏天命故
中慙者掩其不善自肆者<md:KR4d0394_SBCK_002-23a>¶無所忌憚君子知天之所以
<pb:KR4d0394_WYG_003-27b>
與我者甚重故内省不¶疚於潛雖伏矣之地誠毋自欺
於惡惡好好之時韻¶鄉曰暗室屋漏慎則慎矣造次顛
沛則如之何畏獨¶曰易天命之書也素履獨行中行獨
復若指所居之¶地言日用之常而下係三言九卦正教
學易者以處憂¶患德吾德也夫豈易自易我自我哉九
卦陰陽自乾¶坤來乾至健而恒易以知險坤至順而恒
𥳑以知阻¶物有情偽吾無作為吾惟知閑邪存誠而已
吾惟知¶終日乾乾夕惕若而已吾惟知敬以直内而已吾
<pb:KR4d0394_WYG_003-28a>
惟¶知括囊無咎無譽而已善觀人情世變者莫如詩善<md:KR4d0394_SBCK_002-23b>¶言天命者亦莫如詩平居暇日上帝臨女小心翼翼¶如
䕶元氣而及爾出王及爾游衍無曰不顯莫予云¶覯不
愧於人不畏於天跼髙蹐厚臨深履薄如集于¶木如臨
于谷多於變雅見之亦謂窮通之序如寒如¶暑世故之
來如風如雨明理達變者一付之自然而¶仁人事天孝
子誠身如執玉如奉盈如弗勝如將失¶之則不順逆異
其境哀樂貳其心也韻鄉曰言慎獨¶必言中庸大學吾
<pb:KR4d0394_WYG_003-28b>
畏獨又言詩言易者何畏獨曰恐¶懼憂患人不能無大
學曰不可使吾心之不正貧賤¶患難或所不免中庸曰
不可失吾身之正鵠曰心曰<md:KR4d0394_SBCK_002-24a>¶身即畏吾獨詩也易也大
學也中庸也無二理也韻¶鄉曰畏塗者(畏塗者十殺一/人則父子兄弟)
(相戒出/莊子)父子兄弟相戒¶而後出袵席之上至可畏也人
不知戒獨行不愧影¶獨寢不愧衾此事大難君子必慎
其獨畏獨憮然曰¶我輩讀書理㑹何事命之矣遂筆其
語為畏獨答問
