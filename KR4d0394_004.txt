# -*- mode: mandoku-view; -*-
#+TITLE: 莆陽黄仲元四如先生文藁
#+DATE: 2015-09-12 01:23:25.282464
#+PROPERTY: ID KR4d0394
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB12n0771-004莆陽黄仲元四如先生文藁-卷之四.
<pb:KR4d0394_SBCK_004-1a>¶
有宋福建莆陽黄仲元四如先生文藁卷之四¶
　　清逸處士春山林君墓誌銘¶
嗚呼天人革命之際仗節守義世自有人直少耳山¶
林臯壤之士&KR0130;潔髙蹈又一軰人若夫城是民非火¶
水焦没人皆遠嫌謗算成敗事如蟣虱誰&KR1057;梳之士¶
有不幸身值時危浪驚柂旋若山楫維春山林君伯¶
雨雷龍所以冒風塵而不辭君豈樂諧附邀顯融者¶
姑尚抑齊陳公(尚即尚公主之尚抑齊盖雷/龍之姑夫也即忠惠公陳鞾)開閫秉¶
樞君朝夕侍何官弗可廼&KR0326;翔隨計甘垂翅於青&KR0256;¶
仙冦&KR0166;沸君迯難客止北山方公思練事逹變者左¶
<pb:KR4d0394_SBCK_004-1b>¶
右之檄君叅録令莆田無何陞佐郡改宣教郎北&KR0016;¶
環城来之皆坎命&KR0215;患深墮乎樊中輿圖混官制行¶
君以治中署郡事不年餘流離集震撼定君精神倦¶
閉門郤掃而清逸之褒渥矣鴻巳&KR0256;飛猶離矰繳雖¶
家事落然而賦詩怡然耕吟前藁予䟦醉吟漫吟後¶
藁予叙本生父大有母葉氏更&KR0089;予銘巳系家牒最¶
可痛者世父大存卒君後之伯氏霖龍卒君元妃黄¶
夫人子世雄後之世雄與季敏孫死兵夫人前卒繼¶
陳氏子猶子宜翁宜温恭善爲子婦貢士黄鎧女十¶
年君卒又五年宜夭母陳氏以宜兄伯竒次男富孫¶
<pb:KR4d0394_SBCK_004-2a>¶
主宜䘮彼蒼&KR0326;斡胡爲是區區者不&KR0140;于君殊未可¶
曉君貌魁梧襟坦夷詩精毛氏故(故謂經之㫖趣云/訓故舉大義而已)¶
史熟司馬治鑑書工顔筆天文地理貫穿融液辰冬¶
末疾帳坐(末疾謂手/足緩急)猶校唐詩明夏端午再作手教¶
囑宜學禮於余余亟存問連呼易簀者三(曽子寝疾/童子曰華)¶
(而皖大夫之簀也曽子曰斯季孫/之賜我未之能易也元起而易之)死生大聚散矣君¶
生乙未正月殁癸巳五月年五十九宜生癸酉四月¶
殁丁酉三月年二十五伯竒卜是歳閠臘庚申&KR0089;君¶
延壽羅峰原以宜祔女子子四長婿教諭陳大雅男¶
良燾次與側出住奴許嫁傅黄宦族㓜恃其母孫男¶
<pb:KR4d0394_SBCK_004-2b>¶
富孫女二伯竒飲泣謁銘予書曰¶
　先賤後貴者多壯逹晚窮者㡬窮似逹貴似賤者¶
　此莫之致而致君䟦疐於景定驅馳乎丑寅無須¶
　&KR0119;之樂有寵辱之危殆如沐而求解未有&KR0016;而不¶
　下覺今昨之是非付春華之開謝雖令客之不来¶
　幸處士之可書竹風燥&KR0006;霜梧雄鳯去&KR0006;呼雛造¶
　物者未定君父子竟制於天歟造物者果定君子¶
　孫其必振歟嗚呼¶
　　韶溪姚君墓銘¶
屠維單閼之歲(屠維巳也/單閼&KR0407;也)閼逄閹茂之月(閼逄甲也/閹茂戊也)¶
<pb:KR4d0394_SBCK_004-3a>¶
前福清尉姚勉&KR0005;&KR0089;其父(張侍中遺言厚&KR0089;晏丞相/遺言薄&KR0089;二公俱&KR0089;&KR0045;翟)¶
(元祐中同為盗欲伐張壙金玉克塞盗喜列拜而去/宴壙瓦噐數十盗怒砍棺取合&KR0321;亦木也以斧砍其)¶
(骨厚&KR0089;免禍/薄&KR0089;致禍)走&KR0674;人以善狀来謁銘曰銘所以繫名¶
傳世先生諱淇字景瞻世居莆之韶溪因號韶溪曰¶
朝嗣者晦德不仕曾大父也曰野庵先生隆贈朝散¶
大夫者大父也曰龍川府君直夫階至朝奉大夫者¶
父也配魏氏息九人男君錫君煥俱夭君舉為伯貢¶
士元泰後君厚業於文勉也女適魏節孫益敬顧成¶
父郭元善皆士大夫族願書之以附繫名傳世之義¶
銘所以論譔先美先人蚤讀世書侍龍川府君之治¶
<pb:KR4d0394_SBCK_004-3b>¶
所禦冦捍城士之甚武之甚晚學空竺不牽六欲自¶
束脩至&KR0132;指使(六十曰&KR0132;指使經云&KR0285;稽久之/稱不自用力繼以指意使令人)爲子¶
孝為弟弟於僚友稱長者於閭巷稱善人願書之以¶
附論譔先美之義銘所以志卒&KR0089;月日先人不幸甲¶
戍臘月十七日以疾終禮踰月而&KR0089;何以緩亂故勉¶
未即死危不得&KR0089;今茲筮宅于鳯蹟山占曰從卜日¶
癸酉占曰從卒窆有期願書之以附志卒&KR0089;月日之¶
義淵曰嗟嗟乎景瞻之光系如此不書惡惡可景瞻¶
之爲人如此不書惡惡可嗟嗟乎景瞻之有子如此¶
不書惡惡可勉以京學進士恩免受初階屬車蒙塵¶
<pb:KR4d0394_SBCK_004-4a>¶
承詔扈從特循一資景瞻亦㫖贈從事郎惜景瞻之¶
不及見也夫書而予之銘曰¶
　后土濕&KR0006;天隂隂山河在&KR0006;草木深東西&KR0006;乞命¶
　大王南北&KR0006;校尉摸金人何生&KR0006;可藉骨何土&KR0006;¶
　可托思滄海&KR0006;欲傾歎親朋&KR0006;凋落若景瞻者積¶
　善之餘死順其正&KR0089;歸其居淒淒寒風蒼蒼宰木¶
　泉石有知護一團玉¶
　　書宋故龍川史君姚公墓誌後¶
公官至二千石而清貧如韋布士德彌厚&KR0089;彌薄後¶
三十載或猶尋陽翟藏處(張侍中遺言厚&KR0089;晏丞相/遺言薄&KR0089;二公俱&KR0089;陽翟)¶
<pb:KR4d0394_SBCK_004-4b>¶
(厚塟免禍/薄塟致禍)嗚呼時危世難干戈接聮泉下德人有幸¶
不幸非&KR0028;&KR0089;厚薄也公之孫勉偕諸昆弟忍痛更&KR0089;¶
事已泣曰丈夫得一幅汗青足矣事謬不然史筆悠¶
悠昔誌吾祖者其人最强項廼大書曰善人曰君子¶
曰循吏曰老壯窮堅陵遷谷易一切毁壊此&KR0083;幸留¶
吾將重刻宰上以識吾哀願徵辭於石隂余嘗銘公¶
之子景瞻之墓三嘆兹事忍書之乎雖然自有龍坡¶
有此山川人朽名芳公何憾焉諸孫雅雅書種綿綿¶
時之来&KR0006;當復家氊如一株桂散花萬千秋香未歇¶
更有年年維女後之人慎旃慎旃(詩旃/之也)歲辛巳後中¶
<pb:KR4d0394_SBCK_004-5a>¶
秋里後學韻郷老人黃淵誌更&KR0089;月日不書¶
　　歐陽君厚墓誌銘¶
漢重儒林學尚書者班固著以歐陽氏(班固傳歐陽/生字伯和事)¶
(伏生授兒子孫相傳/尚書世有歐陽氏學)唐尚進士官四門者韓愈號以¶
歐陽生(韓愈有歐陽生/哀辭生謂&KR0607;也)曷爲氏若生尊異之也問其¶
人與可傳者問名不問位士有不第進士置籍儒林¶
伍中亦可書已况四門苗裔乎或問某生曰吾里井¶
上君厚也井上粤若来登年矣君厚曾大父渭&KR0056;欝¶
林州&KR0054;白縣令大父祺父起莘世食舊德君厚諱德¶
載以質行稱財五十有九卒君厚持家約與人信誨¶
<pb:KR4d0394_SBCK_004-5b>¶
子弟以誠塊處一室對聖賢書目謹&KR0217;士偶快意飲¶
酣歌永叔醉翁亭記坡老赤璧賦义風塵表物初署¶
&KR0054;士生浮屠氏歸我田&KR0054;士以文功比扵武事命題¶
君厚賦出聲籍甚後二十年浮屠氏復取我田君厚¶
持左契白大閫卒我歸某甲㥏(音典/心慙)墨(不得/意)去君厚孺¶
人此事未見儕軰猶交誦義籍棄塲屋試州縣什出二¶
三恐未可少弄筆生不幸老死罣(音圭蓽/門圭竇)衡堇堇耳耳¶
君厚未死前七日趣具觴客與訣參悟死生如雨日¶
霽此豈無所養者黨逮耇&KR0006;留今視東門其可蕪未¶
知尚端坐讀書或拊&KR0498;而呼烏烏唉君厚之弟似㓜¶
<pb:KR4d0394_SBCK_004-6a>¶
孤字之誨之歲甲子果荐名娶吳氏子男四椿壽梓¶
稚圭泰吉女二皆歸士族孫至孫丙子秋吳夫人亦¶
亡亡之四月椿壽有兵難明年又明年仲子梓卜竁¶
桃枝嶺吉玄月己酉&KR0031;合&KR0590;椿壽從祔緩以亂故梓¶
也才来謁銘涕滿匡問所以表於原上吾曰先大夫¶
之可傳與子之可傳先大夫也氏亦可生亦可不者¶
郷人之於先大夫也君厚之我其亦君厚之乎公羊¶
子曰稱字褒之也然則亦尊異之辭與梓唯唯吾於¶
是書君厚之墓曰君厚而與銘曰¶
　彼岡　然(音洪/石殞聲)有宅隆然藏者瞢瞢然(瞢音蒙/目不明)¶
<pb:KR4d0394_SBCK_004-6b>¶
(也)来者顒顒然昔之日匔匔然(匔音/&KR0211;)今之日&KR0363;&KR0363;¶
　然(&KR0363;音逄/盛貌)而我銘之　然(音同/憂也)¶
　　李仁可墓銘¶
嗚呼義士李君之墓君諱汝文字仁可其先温陵北¶
鎮人六世祖以武功顯析居莆仙逰太平溪遂爲大¶
族甲溪上大王父某王父某父某承信郎出出&KR0035;德¶
君倜儻有節槩遇事當否立决盤錯無窘色視之量¶
汪汪扵人自青白眼一試進士屈即棄場屋中燬者¶
再不悒悒人以緩急扣俱足分願去或累&KR0018;劵亦不¶
掛口晚年牀(即床/字)頭金盡有謁猶&KR0023;狠者柔之冤者¶
<pb:KR4d0394_SBCK_004-7a>¶
平之餓者活之尸者殣之(殣覆道/中死人)於是此邑稱義士¶
必曰李君李君閑居由由然與郷人皆迎師教子非¶
國士不我乎館精舍規撫視學宫先聖先師像設其¶
間(先聖先/師見記)東西齋寢&KR0367;(&KR0367;謂/屏厠)庖湢備置都養来衿佩¶
於是學子稱義士必曰李君李君丙子夏西郷弄兵¶
掀簸而南逼溪市二里許君率民伍勇前魁者手之¶
徒有年少仞曰此李官人義士義士挾君挺身迯亡¶
何忠肅陳公以樞參出爲撫諭使辟君授初階君囑¶
予以好辭謝誠不願官忠肅公語余曰此時而有此¶
人義士義士丑冬寅春兵南北来死者坻京君脫竒¶
<pb:KR4d0394_SBCK_004-7b>¶
厄&KR0009;止湄隖不一月重遇攻刼窮空甚兵退君還溪¶
滸招流逋化龍蛇爲赤子變榛莽為聚落雖北人亦¶
曰李官人義士義士溪北居者稍寧君翛(音/蕭)然南山¶
盖茅三間爲莵裘計(左魯&KR0046;公曰營莵裘/吾&KR0005;老焉盖魯邑名)病已藏(即/臓)¶
(字去/聲)不安榖君適(音/的)子師古衣不解&KR0321;醫禱萬方里¶
父老俱蹙曰李官人義士義士辦香北嚮爲君祈生¶
君竟不起疾其卒也人有欠君債者無有欠君淚者¶
君所識多勝流獨敬余為法度士庚午西上君爲治¶
装乙亥之戍君又治装比君逋播猶資送余余亦曰¶
君義士君義士每歲荔子丹走一力到城是年伻不¶
<pb:KR4d0394_SBCK_004-8a>¶
来余心怪吾朱甥語君病故余亟寓書問無恙君病¶
在席但&KR0009;聲云非止失食飲節(即也續/下句)恐有死生分¶
前夕君見(音/現)夢於余上帝授我山主(山主者爲/山之主也)余覺¶
唶(音窄左傳註/行扈唶唶)曰吾故人將如白雲在天不可呼不¶
可呼又八日朱甥書言君死廼吾夢之明日又明日¶
余爲位哭且哭以文此故人死無已知者師古日謀¶
葬君戸外事或如疾風甚雨隻手&KR1057;梳保先人遺體¶
不暇葬以此故緩今卜宅於某里某山之原食(句食/以卜)¶
(言書惟洛/食是也)先一月師古哭徵銘余亦哭曰余尚忍銘¶
此故人也夫然余不君銘又誰銘君元妃梁氏前卒¶
<pb:KR4d0394_SBCK_004-8b>¶
繼室黃氏春秋六十六死當辛巳七月二十九日葬¶
在某年某月某日師古黃出乆從余學頡頏詞章不¶
與髽(髽音/查)俱髽不與咻俱咻可謂克世其家它&KR0078;子¶
某九歲女某四歲君平生厚親故里閈而汾曲之田¶
不足供子舍(舍人/也)饘粥然後人人知君爲龎公人人¶
知君於死之年余知君於生之前君所以嗜予至老¶
不衰今無此故人矣徙&KR0029;溪橋興懐舊事(下晴風佳/日至鷄鳴)¶
(未散皆/舊事也)晴風佳日並轡班荆把酒持螯(海&KR0521;/也)雨浪(平/聲)¶
(雨聲/也)之時促膝(膝相/逼也)語軟鷄鳴未散俛仰巳爲陳迹¶
環溪觀(大觀之/觀去聲)傍此土人尚有義士如吾故人李君¶
<pb:KR4d0394_SBCK_004-9a>¶
者乎否不待弔君新墳然後洒淚向西風也悲夫銘¶
曰¶
　人促促以爭名君視如涴(音宛泥/著物)人刼刼以營生¶
　君棄如唾(吐涎/也)藐若視乎公卿其交有道若混世¶
　於埃塵其身皓皓前此酣歌升平洒掃擊考(書傳/所謂)¶
(考擊也猶/擊&KR0498;之意)後乎蜩螗沸&KR0325;(古詩有蜩螗沸&KR0325;/之語喻昏亂也)青山¶
　眊矂歲月忽&KR0006;流星死生事大(叶柁去聲/俗音也)無老成¶
　&KR0006;典刑科斗瑣瑣埋斯人於幽扄九原者不可作¶
　些(叶箇去聲/借用也)下馬者讀吾銘不沃酹車勿過¶
　　故中山處士林明甫墓銘¶
<pb:KR4d0394_SBCK_004-9b>¶
國清(地名古有國清堂鄭耕老詩云六/月國清堂上望依稀身更在西湖)林氏之昭曰¶
回年府君贈承奉郎國鈞於艾軒爲諸父行穆曰存¶
庵先生浦生雷震震生丞丞生夢&KR1643;(即栗/字)其嗣適(音/嫡)¶
諱遵文字明甫自號中山處士生於甲辰四月娶朱¶
氏生丈夫子二曾度曾贍女子一歸吳遯山次男公¶
老孫男三實寳潜以大德庚子九月某日考終年五¶
十七余聞而哭之三丁未仲春卜某日窆于其原前¶
期明甫親友存厚戴君元吉爲其孤来徵銘且告緩¶
故余對存厚泣霑&KR0109;曰余嘗銘明甫先君子定齋矣¶
尚忍銘吾明甫乎哉敢不諾嗚呼明甫家聲之懿世¶
<pb:KR4d0394_SBCK_004-10a>¶
學之傳余初意爲快士及門授業廼衣服朴而無華¶
辭觀德而有度(觀去聲玉藻云習容/觀注云容貌儀觀也)識髙趣(平/聲)正余¶
大噐識每月兩講雨甚亦至耳聽手抄退質所疑渙¶
然怡然則於吾言無不說舉子業中方幅間得前軰¶
緒論扣所自以&KR0224;山樂軒宏齋三先生對結字小楷¶
不俗(崔瑗雖得筆&KR0020;/而結子小䟽)五七言妥帖深逺爲子弟無違¶
禮處伯仲皆順德暇日校讎經史客来開樽觴詠春¶
初秋九(季/也)湖上宴集族戚怡如風月佳時買舟速余¶
耕樂堂前濯纓亭上爵油油後賦程伯子四時佳興¶
(四時佳興與人同程子秋律詩也王藻云/三爵而油油以退油油謹重自得之貌)殊不减舍¶
<pb:KR4d0394_SBCK_004-10b>¶
瑟人兵火後明甫孤苦&KR0018;土(營/&KR0089;)中猶遣伻来勞余戊¶
戍酌余榖城炰鱉擘&KR0521;明甫語余軒冕無分湖山有¶
縁(二句/言生)今猶旦暮明甫已不可作(二句/言死)明甫雖事作¶
業非賜之殖最樂周急非啇之恡(音/吝)與人立(速/也)然諾¶
非求之辟凡事務平實非師之過貢法久停擇師教¶
子惟聖哲之書乃讀馬復有令計租受庸於刀筆之¶
習必戒箕裘吾世業圭璧爾元身此明甫過庭之誨¶
可以知所學所存矣婚嫁之債甫畢鐘&KR0166;之養不待¶
世運浩溔(音/杳)人壽爾夭奈何乎明甫追念疇昔落月¶
屋梁如見顔色不惟存厚痛吾明甫余彌痛吾明甫¶
<pb:KR4d0394_SBCK_004-11a>¶
銘曰¶
　忠信篤敬若而人文質彬彬若而人之人也斯可¶
　謂之處士命子以曾欲其孝兄弟友于信其孝之¶
　子也斯可謂之雅子二孤皇皇相厥隂陽有封若¶
　堂歸燕爾藏德厚者流光善積者慶長書種&KR0006;不¶
　斷来裔&KR0006;永昌¶
　　故進士謝春塘墓銘¶
南劒將樂有進士謝景雲諱漢章號春塘者篤實君¶
子也春塘性資聰頴十三通詩毛氏學弱冠兼治春¶
秋三傳與老成人相頡頏二十有七以詩經㧞解太¶
<pb:KR4d0394_SBCK_004-11b>¶
常報聞還山著書有詩集傳春秋分國事&KR0011;春塘小¶
藁八卷不幸年三十二蚤世孰予(去/声)其有不使其施¶
悲夫先春塘病逾旬自忖不可諱呼&KR0193;子中筆授之¶
曰嗟有生而有死&KR0006;適晝夜之常理惜祖父之托重¶
&KR0211;依後人以爲衛旣未見於朝市&KR0006;合於山林而肆¶
志嗟貫山之無錢吁捲茅之可慮無一名一位之可¶
戀&KR0006;無好田良宅之可羡所戀者明師而今不可復¶
親所羡者佳友而今不可復交生不得以遂丘水之¶
願死必欲親身於丘水之逰後人成人以成余謀筆¶
已浩歎而訣僕諷誦喟然曰春塘之所養可知巳然¶
<pb:KR4d0394_SBCK_004-12a>¶
此春塘之學之文也其大者孝爲百行之先春塘六¶
歲失怙八歲而母趙嫁十四而大父母繼殁嫁母與¶
後夫突如来如陽曰恤孤隂則剥廬(易卦/爻詞)鬻産而去¶
家事落矣他人不堪其憂春塘一身百難自童兒至¶
没齒無怨言昔孟子車謂凱風親之過小而七子曰¶
母氏勞苦母氏聖善不知其母之過春塘甚似甚似¶
盖又難於凱風矣有學有文而嗇於年世固有之醇¶
孝而不胡耇未之有也薫致燒膏見&KR0778;天何爲哉此¶
可爲春塘嗟嘆也僕於春塘雅不相識於其子聞譽¶
處而已無疑號也不逺裒春塘行義年寓書徴文於¶
<pb:KR4d0394_SBCK_004-12b>¶
後死者曰詩云明發不寐有懐二人傳禮者曰父母¶
之謂中於日月將改葬先父母敢泣以請僕拊心語¶
我不知其人人奚我知欲辭之而逺不可辭廼摭家¶
乗繫其世出謝方雅之族&KR0051;末散居江左入閩則五¶
代之季於泉爲著姓有諱&KR0130;者官至工部春塘鼻祖¶
也占籍惠安菱溪多聞人有諱瑞者宦學古鏞樂其¶
風土家焉曾大父維清結廬邑南三十里許大父如¶
晦又於泉獅巖下卜宅四載而返古鏞二父業詩爲¶
經師大父娶趙不宜男父炎劉出褁粮旴江受業名¶
未就而夭母亦趙氏生春塘及女子子一春塘妃吳¶
<pb:KR4d0394_SBCK_004-13a>¶
氏丈夫子中前順昌雙峯山長仲文逺季不成殤女¶
昭奴下殤(生八歲以/上乃成殤)春塘生於某年某日卒以乙亥¶
八月某日吳矢靡它後春塘三十三年卒中娵李氏¶
文逺娵伍氏孫男三襄詢子一未名孫女三長未行¶
(平/聲)餘㓜二孤奉春塘吳氏匶合葬于瑞龍山之原至¶
大己酉某月某日也無疑慷慨有大志學贍而工詩¶
文前此迯難春塘平生所著十無二三無疑收拾殘¶
斷廣求魁人韻士印(刻板/也)可以慰春塘於九京(九京/讀爲)¶
(九原墓/山也)吾家山谷叙謝師復遺藁方行萬里出門而¶
車軸折可以隕涕余於春塘亦云吁嗟乎春塘難乎¶
<pb:KR4d0394_SBCK_004-13b>¶
其爲子也子如無疑又䏻爲子来者觀謝氏世世不¶
失令名當求之文墨之外不銘惡惡可銘曰¶
　春塘小字曰騫(閔子騫也小字曰騫/者言其少以孝稱也)&KR0006;終身之孝¶
　國稱賢德行雖列四科&KR0006;可慟者似顔之年後之¶
　人後之人&KR0006;如松之茂蘭之滋後之人其謂誰&KR0006;¶
　五馬山下謝無疑相丘水而塴(音崩/堆也)新阡&KR0006;是爲¶
　無疑之父之墓銘春塘者又誰&KR0006;莆四如黃淵彦¶
　安甫¶
　　架閣通直劉君墓誌銘¶
嗚呼丙申之難岷峨悽愴衣冠屑播於江浙湖廣者¶
<pb:KR4d0394_SBCK_004-14a>¶
夥獨閩最尠丙子之變山岳舍故輿徒奔湊於七閩¶
又多惟莆罕見己&KR0407;春余坐文峯下有一士巾履儼¶
如歩趨翼如意其官人也揖與之言氣下語温粹德¶
君子也詢族出則曾森諱存畔字蜀簡池後溪文節¶
劉公之曾孫也交臂而散猶未相知且相善君時僑¶
(客寓/也)爲莆人郡庠學正虚席金賛君氏名於&KR0054;士曰¶
願借蜀産之珍以爲莆泮之望&KR0054;士即延致之余&KR0009;¶
食西東貧故之以君抽裳金舘勝彦買書教子經緝¶
生計雖不豐亦苟美且養先夫人文氏所生楊氏如¶
母而尚平之債俱了(尚平字子平后漢人男女婚嫁/既畢乃勅斷家事逰五岳名山)¶
<pb:KR4d0394_SBCK_004-14b>¶
(不知/所終)時相過存呼樽對牀嘯咏談賞君善余余亦知¶
君矣君靖厚淳質慎交逰遵涯分而意外之来有如¶
疾風甚雨不數年物之倘来皆&KR0009;百年之身&KR0009;而又¶
&KR0009;前孰翼之後孰顛之天公似太憒憒遂以存吾自¶
號然忍人所不能忍有無畧不掛口篤郷情者今玉¶
融守梅庵母公前莆田尉菊存班君二人耳歲丙申¶
来往延平良苦至未越月&KR0193;訟復起君心勦形瘵疾¶
於是乎作(瘵音再/病也)余於君雖悃悃&KR0833;&KR0833;然亦奈君何¶
哉少間君愀然曰吾祖與父壽俱五十八吾年相符¶
恐止此數余對母恐(母音/無)亡何(亡音/無)君果不起倫莫¶
<pb:KR4d0394_SBCK_004-15a>¶
大於朋友痛莫大於死生嗚呼君之世系大王父光¶
祖即後溪先生學禁中魁人韻士也王父某秘閣監¶
丞父某大理正母鄧氏君之宦學繇䕃&KR0024;銓注泰州¶
民曹調三衢讞&KR0122;攝龍游令遄剡爲真在有政稱人¶
呼活佛改通直郎刑工部架閣洎長涵江書院非君¶
志也君之歲月庚子十月二十六日生于霅川(霅音/狎蜀)¶
(地)丁酉五月十二日卒于莆田寓舍君之妃㣧平舟¶
楊公之外孫女即文氏先巳&KR0407;二月卒男季源季深¶
女適前宗正丞蒲公某之子杭前進士趙時　之子¶
佛孫佛家奴女珠娘外孫旂孫嗣祖續祖女聖奴先¶
<pb:KR4d0394_SBCK_004-15b>¶
是君自度竁(音串/壙也)於常太里芳蓮塘辰山葬其配而¶
虚其左今二孤筮庚子六月甲寅奉匶即窆(音砭下/棺壙中)¶
(也)昔有父没而不克葬後好事者改卜新宅文士多¶
之君家弊矣源也深也(二子/名)垢衣削食復君于土則¶
爲有子矣雖然此子道之當然是則銘銘曰¶
　時之来&KR0006;顯融時之去&KR0006;窮空日未昳&KR0006;數終宴¶
　其歸&KR0006;幽宫極必復&KR0006;變則通後人弗棄基&KR0006;庻¶
　揚乃祖乃父之清風重曰(重猶騷之/亂詞結語)瞻彼墓門云¶
　誰之思彼西方之美人&KR0006;九京若何起之噫¶
　　太學録此堂葉公墓銘¶
<pb:KR4d0394_SBCK_004-16a>¶
嗚呼天下事有幸不幸惟士亦然士之進身先郷貢¶
次舍法偶中鵠則謂之幸非知得也不貫革則爲不¶
幸非愚失也月書歲攷健者升梯或再優或三優猶¶
黃甲郎堂下再拜釋褐去余於此堂葉公君選見之¶
君選樵之泰寕人諱必茂妙年異群兒侍父宦逰師¶
東莞謝某習周禮學己酉預計偕次年&KR0024;太學生乙¶
&KR0407;魁監舉三舍積優調温陵郡&KR0054;士四考循從政郎¶
監行在卓料塲未上改轉文林郎除太學録兵戈横¶
放蒲海雲以招撫幙辟儒學提舉辟俱不就邑燬於¶
盗公居深宻而强梗不敢犯&KR1423;門温故書(&KR1423;音度/塞也)邑¶
<pb:KR4d0394_SBCK_004-16b>¶
宰張梅溪某来即家起領學事公勉一出新廟學振¶
文風張爲行省都事以公行蹟薦聞公巳勇退淡泊¶
無宦情矣自號此堂寡言慎行居郷事上信友無貴¶
賤老少一以謙和所謂泰而不驕者耄雖及而未嘗¶
一食息廢學所謂俯焉孳孳者儒書外喜讀&KR0028;老子¶
繕生養性所謂修身以俟者其可敬也夫公之先大¶
將軍從輝自富沙領軍鎮歸化即令邑因家焉洎公¶
十二世矣曾大父某監潭州南岳廟大父某通直郎¶
父某從政郎容州判官母三華陳封州某之女所生¶
母蕭氏配亦廬陵尉蕭某之女公之栖辟雍也孺人¶
<pb:KR4d0394_SBCK_004-17a>¶
治家課兒一不以諉公丈夫子二長繼與南劒路延¶
平書院山長次某孫某某孺人甲午冬先卒葬于蟇¶
湖生扵丙戌二月某日乙未十一月二十一日終于¶
家壽八十二卜以戊申臘某日窆公三湖祖塋之右¶
承公志也余間居無四方之役於公無一靣之雅公¶
之孤某不逺寓書兒梓以銘文屬余後死者得托名¶
於不　焉敢以衰涸辭廼叙公世族行義年而銘¶
曰¶
　天何爲哉奪有道士人生大齊百旦夜耳譬諸流¶
　水流者止矣譬諸行客行者歸矣然而歸者未嘗¶
<pb:KR4d0394_SBCK_004-17b>¶
　歸止者未嘗止詩書之澤流聖賢之道行不在其¶
　身則在其子孫孫子旭日東升又旦之始嗚呼此¶
　堂死乎不死¶
　　&KR0046;君子林君亨之墓銘¶
莆士大夫郡仙逰莆巖邑羅峰林氏仙逰右姓有以¶
文藝官其族者有以耋老望其里者有以詩書世其¶
家者余心慕之忻忻然一日過(平/声)詩人春山許(許讀/為墅)¶
堂上&KR0030;像甚古望之鶴骨松貌川渟(水/止)谷虚蕭然如¶
雲水人使余巳在塵&KR0381;之外曰此方山子季常與春¶
山曰吾先君紫陽翁也像之右楷法端勁峭快(賛之/字)¶
<pb:KR4d0394_SBCK_004-18a>¶
即之貧賤自若玉公不趨以此自處是名村夫(此四/句賛)¶
(之詞下文故曰翁/自賛也細讀乃見)翁自賛也曰此東郊仲&KR0151;與嗚呼¶
可以想見其爲人矣(此一句結/上二意)問先諱曰大有名亨¶
之字以字行紫陽翁其别號也問世出曰唐侍御史¶
藻逺祖也太中公茂宗五世祖也累贈朝散(去/声)大夫¶
巨曾王父也朝奉郎&KR0264;差通判江州一鶚王父也宣¶
教郎知南康郡都昌縣渙考也問年曰三百九十有¶
二甲子也(&KR0046;六十五/歲有竒)問娶曰夫人葉氏正簡公顒之¶
曾孫女也問子姓曰男霖龍終承信郎監潮州鮀浦¶
塲爲伯父後者雷龍也妻進士葉國佐者女也世雄¶
<pb:KR4d0394_SBCK_004-18b>¶
承信郎閩廣宣撫大使司計議死于兵者孫也問學¶
行年曰先君年十六即棄舉子業曰三塲焉能名世¶
千里求師授六經學不肯爲章句儒老猶書眼如月¶
暇則觴客賦詩深酌細論自觧謫仙坡老妙處殆異¶
乎弄筆生皓首不能離塲屋者(十四字/爲一句)先君女兄弟¶
抑齋忠肅陳公領招捕使時求士可客者(以上清逸處/士銘中姑尚)¶
(抑齋考之抑齋即亨之女兄/弟之夫也忠肅公陳鞾也)先君甫弱冠練事若素¶
宦噐爲偉人以官聞於朝揺手止止勿破戒殆異乎¶
豪士俠客夤縁僥倖以發身者(十五字/爲一句)咸淳改元寵¶
秩髙年先君以雷龍名薦書故恩錫初階命書下一¶
<pb:KR4d0394_SBCK_004-19a>¶
御冠棠拜於庭退觧&KR0260;如它日語子孫曰生稱善人¶
死表於墓曰處士吾願畢矣殆異乎纎夫窶人晚名¶
一官沾沾自喜者(十六字/為一句)余曰不試進士如伊陽伯¶
不拜聘爵如擊壤翁夫也中之矣春山又曰先君事¶
親孝持身潔耆義樂施志節可託緩急莫年闢藏室¶
編讀方外書人疑其爲三景弟子而不知學伯陽也¶
(内景中景外景謂三景凢道通三景&KR0091;三景弟子魏/伯陽作參同契二卷借爻象納甲之法寓行持進退)¶
(之/候)將謝人封撫琴談&KR0015;端坐委蛻(莊子言氣自/委結如蝉蛻)視家人¶
無戀戀意人疑其爲仙臺郎而不知似東明也(侯道華晨/飛松頂揮)¶
(手謝衆曰玉皇詔我為仙臺郎今去矣洞/天六宫人死至其中各有職文王為東明)余乃問卒葬曰¶
<pb:KR4d0394_SBCK_004-19b>¶
卒則戊辰四月二十八日葬則其年十月二十日也¶
邑之慈孝里西明山所葬之麓也後一星終十一月¶
庚申更葬之年月日也葬者霖龍更葬者雷龍也楄¶
柎窀穸如初禮(楄柎也又方木也柎合葬/也長埋曰窀長夜曰穸)雖更葬不¶
改宅也不改宅何有舊也春山又涕下不能禁曰葬¶
也者藏也子而藏其親孝斯終矣易墓非古䘮不可¶
不深長思也葬之又更葬於余心有大不&KR0023;巳者昔¶
人有云盖棺事了由今言之了猶未了乾巛慘慘盗¶
賊攘攘百室之邑生者或可以&KR0046;死而埋藏地下者¶
曾不得安乎若堂若坊(夫子曰吾見封之若堂者見/之若坊者矣檀&KR0211;堂坊皆龔)¶
<pb:KR4d0394_SBCK_004-20a>¶
(之/形)荒炬野草雨夜風晨昭明焄蒿(朱子曰&KR0017;神之露/光處是昭明其氣)¶
(蒸上處/是焄蒿)不與萬物共盡安知不怒號而悲鳴人間别¶
無&KR0072;事孝子創鉅痛甚(創瘡通傷也<折 t="33"/>也禮記頭有/創則沭又刀傷未合曹參身)¶
(被七/十創)宜於此焉變矣更葬云乎哉十餘年間天祝予¶
天祝予吾所生父不幸大故吾兄死吾從子又死春¶
餘展墓孑立捧奠思卜所以爲後者不可食息少遼¶
緩更葬云乎哉元祐子孫一片精白後軰不知給事¶
胡公知之子知我者願&KR0140;斯文光此壤&KR0035;余亦有愴¶
於子懐不知哀之来處遂以所聞於春山者書曰有¶
宋&KR0046;君子林君亨之墓廸功郎不書成君志也春山¶
<pb:KR4d0394_SBCK_004-20b>¶
即君之仲子雷龍世其學者官侵(漸/也)貴&KR0139;矣今食于¶
家爵以不書書已掲銘宰上曰¶
　吁嗟夫君友羊裘(&KR0051;&KR0253;元卿開竹逕有/羊仲裘仲與爲友)鼻端不齅¶
(音/鳴)利名鈎死生夜旦等浮休泠(平/聲)然御風逍遥逰¶
　空餘駿骨扃巖幽寒沙捲地岠(音/巨)齊州蒼生破碎¶
　天爲愁九京紛紛離此郵星飛枕化託留侯櫝而¶
　藏之難也&KR0053;體魄旣宅神棲留白鶴柱頭嗟井丘¶
　表獨立&KR0006;山之陬一酹寒泉蘋藻羞有来者那問¶
　松楸仰㸔河漢占斗牛時雨將降雲油油詩書之¶
　澤百世流¶
<pb:KR4d0394_SBCK_004-21a>¶
　　貢士洪德章墓誌銘¶
丁&KR0407;貢士洪德章諱巖虎余親友也自號吾圃里人¶
但以字行弱冠拜郷先生鄭獻翁爲師言呐呐然如¶
不出口而以詞賦鳴世郷校選塲餘子俱避三舍晚¶
年工五七言詩日鍜月錬妙處入神有小技存藁軒¶
渠集余爲之序外有講藁二卷余賞識之德章大父¶
奕孫自孝義里寧海鎮析居郡右父一之月書季攷¶
婁占魁亞(婁音吕左傳/牛馬維婁)有屋一間介于諸林之側(林/姓)¶
(人衆故/曰諸林)湫隘&KR0349;塵闢而新之左右丈尺不可得諸林¶
門戸&KR0044;時以氣凌人獨於此老敬其長者曰此丁宋¶
<pb:KR4d0394_SBCK_004-21b>¶
傑僚友迨諸郎競爽林戒兒姪曰隣家子有錚錚異¶
日俱青雲噐爾曹宜折節下之德章果㧞解天廻地¶
游林泠如&KR0069;(言諸林昔日/&KR0044;今日冷也)洪升如日仲叔季不幸早¶
世獨德章為第一流授門徒累束脩買隣地治圃種¶
花澆&KR0188;視簞瓢猶山雌然(明明在上百官牛羊亦山/雌也闇闇在上簞瓢捽茗)¶
(亦山/雌也)士無科目舍學校焉之㑹師閫選諸縣學官人¶
競善地德章退注興化縣教諭囑伯子譍門戸(譍音/&KR0574;當)¶
(也)仍挈仲子坐萬山中朝晡盂飯燒芋咬菜課諸生¶
外翁季唱和人或不知無愠色大德丙午代者將至¶
衿佩歌餞亦無喜色秋丁後㣲得&KR0417;後疾别歸問醫¶
<pb:KR4d0394_SBCK_004-22a>¶
及門信(平/聲)宿整巾而逝九月十二日己&KR0407;也生於己¶
亥十一月丁亥年六十有八性不憙(音/喜)飲每好飲余¶
飲半談星行婁語余曰某事先生之日尚長渠(豈/也)料¶
德章命止於斯前娶陳氏其母族也生男珠繼陸氏¶
生男希文女二適林清父林員孫孫恩年甫十四德¶
章在時爲其配卜葬靈川里洪庄澗之原盖四世樂¶
斯丘也二孤卜丁未某月某日奉匶窆余不待孤之¶
請而銘其宰曰(荀子仲尼謂子貢曰生無所息望其/壙睪如也宰如也/如也鬲如也則)¶
(知所息古文曰/宰上之木以此)¶
　後之逹縣慱士不如前之榮郷貢郎區區升斗之¶
<pb:KR4d0394_SBCK_004-22b>¶
　禄而俾壽之不將伸於彼而屈於此憒憒(音聵心/亂也)¶
　不可曉&KR0006;彼蒼陟彼岵瞻望父&KR0006;痛哉厚夜之長¶
(左傳註窀厚穸/夜厚夜長夜也)稽諸卜筮終然允臧子孫孫子書¶
　種綿綿留待墳前桂子之芳¶
　　夏宣武將軍墓誌銘¶
天運有别合山岳有故新從漢逰者多猛士&KR0032;秦府¶
者俱將才而籍飛&KR0016;歌都護孰無雲起龍驤之思(驤/舉)¶
(也)若夏宣武盖以豪雋而乗明時而成榮聞者也宣¶
武諱璟字元臣其先自淮入閩占籍于泉帳前總轄¶
&KR0046;夫之孫閤門宣賛必勝之子宣武舊忠訓郎殿前¶
<pb:KR4d0394_SBCK_004-23a>¶
司左翼軍綂領智足應變勇足御軍功足決勝海雲¶
蒲平章噐愛之河漢改色車書共道帥殷士而侯服¶
篚玄黄而臣附是時奔走先後捷瑞安捷温陵捷三¶
陽宣武之力居多觀其所使知在上之德觀其所主¶
知在下之能平章舉最太史書勲廼刻符印以償優¶
勞宣命下&KR0004;武德&KR0005;軍管軍千戸再宣武&KR0005;軍管軍¶
總管三管軍上千戸散官如故若省都鎮撫福泉興¶
化鎮守又行省累署表也宣武號存齋資厖厚性寛¶
慈持身㢘勤同士甘苦時平固圉(飬馬/也)雖憚單&KR0016;之¶
嚴明文書省約亦樂&KR0005;軍之簡易鞍馬餘閑喜延勝¶
<pb:KR4d0394_SBCK_004-23b>¶
彦絃壷娛&KR0015;扵郷黨姻舊敬尊巳者慈下已者友敵¶
已者一無間言&KR0185;踠(音宛/曲脚)鴻墜大德庚子十一月二¶
十一日感㣲恙終于三山治所其生之年戊申九月¶
&KR0004;六壽五十三娶曾氏繼丁氏男定保丁出以父任¶
賜黄組昭信校尉福州新軍上千戸捧萬戸府檄鎮¶
守興化路娶尤宣慰孫女它&KR0078;子觀僧失明&KR0063;保尚¶
㓜長女歸莊刑部子在次歸陳天賜孫男大順女一¶
定保卜以丙午某月某日奉匶窆&KR0051;江楞伽山前期¶
下馬訪余泣曰孤不孝抱陟岵之痛舊嘗執經師門¶
願丐令辭俾光壤&KR0035;余憐其言哀諾而銘曰¶
<pb:KR4d0394_SBCK_004-24a>¶
　嗚呼宣武&KR0108;身右科寵功之典不一猶未脫矢石¶
　之勞嗣爵之德至渥宜爾受山河之褒不假之年¶
　者天西風嘘送於雲蘿克濟其美者子異時積閥¶
　於節旄嗚呼宣武死奚可憾䰟即安乎繭窠(墓/穴)¶
(也)¶
　　薛君立墓誌銘¶
興化吉了薛自侍御史廷覇給事中元&KR0166;来莆前埭¶
薛南海令之穆又自吉了来穆生一興興生阿小小¶
生君立諱鸞晬而孤母鄭氏携就外家敎飬嚴教李¶
天&KR0046;噐愛之余與君立居相近知相諗(音忍/告也)髫齓(音/引)¶
<pb:KR4d0394_SBCK_004-24b>¶
誦數百言成童命題立就弱冠志銳塲屋迨至元改¶
物余捕播深宻解后君立號泣旻天吾母未知存否¶
禱之吉余酌以酒别去君立訪母果無恙孝通神明¶
如此戸外事殷征繇趣迫勉受鈔庫使無何以母老¶
辭母䘮甫祥又科治賦君立因號鐡耕道人痛念先¶
廬弗忍棄基撒舊起廢堂寢雖安&KR0550;事未完里中子¶
航海遭冦死君立曰吾舊也讐必復間&KR0028;瘴區&KR0023;冦¶
抵罪暑歸發瘡郤醫遂不起病年四十五大德己亥¶
八月二十五日也君立生於某月某日佚蕩有膽畧¶
凡事不與神謀唯决諸心皂白人物無銖兩差葬諸¶
<pb:KR4d0394_SBCK_004-25a>¶
父以禮待親舊以誠雅不憙飲風月佳時觴客少飲¶
而未嘗醉娶彭氏生男二長烏公次白公女學道&KR0181;¶
澤觀孫女一烏公卜丙午臘月庚申　柩于常太里¶
滄溪橋西原哭徵銘余猶記天&KR0046;酒&KR0065;語余君立踰¶
三十福力未可量第恐發之驟享之淺今知天&KR0046;之¶
言信哀而予銘詩曰¶
　婦持門戸勝大丈夫兒肯堂構(書曰厥父基厥子/乃弗肯堂矧肯構)¶
　異六尺孤(六尺十五歲以下也周禮云國中自七/尺以及六十野自六尺以及六十五皆)¶
(征之韓傳曰國中二十行役則七尺者二十歲/也其升降皆以五為率則六尺者十五歲也)隨¶
時聽屈信之運&KR0063;變無悔吝之虞嗚呼君立有子¶
<pb:KR4d0394_SBCK_004-25b>¶
　也夫瞻彼堂坊山川縈紆君立體魄其安之乎詩¶
　書苗裔其兹兹乎¶
　　故通守太學&KR0054;士介山林公墓銘¶
故介山林公諱㝱恊字若山丙辰大對鼇峯陳公某¶
讀公䇿曰得此士可魁天下參詳官以言太直沮公¶
對人語狀元不做何恨吾母不見吾一第大可恨又¶
八年以太學&KR0054;士&KR0264;差建寧府通判又四年冬不候¶
代歸劒守迎公溪鐔飲餞賦詩直聲曾向榻前塼先¶
帝褒加已十年不是主司迷李廌(廌爲東坡客坡知/貢舉廌下第坡送)¶
(之詩云過眼/終迷日五色)只縁通判屬齊賢(太祖幸洛齊賢献十/事帝謂曰汝可輔我)¶
<pb:KR4d0394_SBCK_004-26a>¶
(為相後有司選齊賢下第帝/不悅一榜特與京官通判)守即鼇峯意猶以前事¶
爲公惜便道之福清縣舘内子孺人方氏家䟦渉無¶
恙(志毒䖝喜傷人古人草居/露宿故相勞問必曰無恙)又明年己巳正月感末¶
疾卒累官承議郎年五十四孤陶纍纍返匶說輤(說/音)¶
(脫禮說笏說軸輤載柩/車盖大夫布士葦席)後渴葬甚(不及時謂之渇葬/過時謂之慢葬)¶
化變而嬗(句出/&KR0583;賦)衣冠蕩析壬午臘月丙申始塴于尊¶
賢里秋竹原葬迫陶書来曰先生父執幸賜銘余逋¶
播不暇諾比一再泣告余先君宰木之葉再易(蹇叔/曰宰)¶
(上之木拱/矣宰&KR0193;也)不表兹阡陶非孝余退考公氏族三山石¶
井人初從游洋後占籍郡左王大父某成忠郎王父¶
<pb:KR4d0394_SBCK_004-26b>¶
某松門居士父贈宣教郎爲儒聞家至公則門益大¶
公七歲失怙家窮約母贈孺人游氏督敎有方公不¶
好弄委巳從師日手抄夜暗誦少長文宿意新妙年¶
與計偕升辟雍㧞胄解魁舍選中進士乙科青霄歩¶
武健者登梯舉足愈髙逺調郢州教授改監京局未¶
上尹漕繼卒幙事殷參決無留不茹不吐居無何除¶
工部架閣文字國子録太學&KR0054;士凡所薦皆名侍從¶
劵内官職如稼而&KR0023;不丐而有郤授員外司馬家食¶
課兒時貴不知有此&KR0009;公暨簉(音湊/倅也)㑹府七邑訟累¶
政不能決公譬禍福曉理義兩造交讓冶司綱五年¶
<pb:KR4d0394_SBCK_004-27a>¶
不及&KR0024;公却例卷捐已俸官吏愧服夏五水漂民民¶
仰存活公白&KR0067;臺曰孰重廼開義廪恩貢增額郡欲¶
扞格公護&KR0068;圍曰宜寛果得異能朔齋劉公召公被¶
㫖承乏半錢勺酒不支府帑嬴數千緡終更出&KR0028;耆¶
宿&KR0210;道有百餘人殿(後/也)擁一大旗書徹底清三字留¶
去余每侍飲從頌語公士夫持身如玉湏無&KR0039;涴(音/宛)¶
(汚/也)科第官爵可致欲無慙難公惟無慙故不受涴學¶
有本原矣莆自艾軒老仙去朱晦翁客復齋陳公仰¶
止堂吾道盡付滄洲後翁門人&KR0438;山潘公来復齋帥¶
里居良士禮東嚮席時西岳顧君立先君德逺號尊¶
<pb:KR4d0394_SBCK_004-27b>¶
足(魯兀者無趾踵見仲尼仲尼曰子不謹犯患今来/何及兀曰吾惟輕用吾身是以無足今吾来也猶)¶
(有尊足者存註云尊足刖一足未/足以&KR0635;其德明夫形骸者逆旅也)潘陳二師繼殁公¶
拜西岳西岳又殁公拜先君永矢靡它公需次先君¶
屈公書堂月講先後未三載先君與公下世天乎公¶
本孝友實踐&KR0130;嚴進退審義利扵是八九歲時謂郷¶
校人人先奪即不肯入客京師時束脩奉母粗糲費¶
外悉歸仲氏伯父囿山公當臺時公以子姪侍書䇿¶
謁請一不&KR0234;内舍積優欠進士級伻報母疾公亟輟¶
試駕湍南下入門不見母哀㡬毁&KR0005;徙月樂(王肅云/是月禫)¶
(徙月/樂)舍期復迫公寧遲遲一詔掌固實時平湖陳公¶
<pb:KR4d0394_SBCK_004-28a>¶
榻前特奏林某道德文章超異流俗公初不知後亦¶
不謝拜學官時北地薄福建子無賢否例罷獨噐賞¶
公公不爲動丐外&KR0024;時西澗葉公强留少須一除可¶
得美郡公以書生寧不求多對在富沙時西澗登庸¶
同寅勸公問鈞公以一字不入帝城郤彼詭御者貫¶
小人乗疾顛者敗覆車下視公所學所乎可以少愧¶
公白而長身安恬和易飲止桮杓偶㣲醺即哦杜詩¶
坡詞上(声/髙)下(声/下)倨(㣲/曲)句(甚/曲)皆中律同(歌者上如杭下/如隊倨中矩句)¶
(中鈞六律合陽声六同合隂声律以/竹同以銅言助陽宣氣與之同也)散語平粹儷語¶
雅則邈有清韻殊嗇厚福陶送死皇皇事生業業大¶
<pb:KR4d0394_SBCK_004-28b>¶
者旣識公志必傳陶之子　女　於公爲孫余追¶
念死友猶記軼事&KR0053;涕次其語銘曰¶
　昔坐齋牎書罷杓(音標北斗前四星/爲魁後三星爲杓)移夢汝先人¶
　對床話私士甲乙伍爾雄衆雌官止别駕見州勿¶
　爲後兩大試前言中之建古三刀(&KR0051;王濬夢懸三/刀於梁又益一)¶
(刀李毅曰明府其/臨益州乎果然)越爼而尸(老子曰庖人雖不治/庖尸祝不越樽爼而)¶
(待/之)以占法原數盡化期介山訊予成是邪非越再¶
　星終琴鶴歸里一夕舘甥老兵假寐聞萬喏聲曰¶
　迎福師視之乃公覺相驚異明日而五疾不可諱¶
　氣體流通咸陟(二巫/名)觭(音畸漢五行/志匹馬觭輪)致司&KR0674;何心¶
<pb:KR4d0394_SBCK_004-29a>¶
　非醉非寐彼&KR0256;之間疑有是事聰明正直柱國閻¶
　羅玉堂給札訣語又何賢如精氣非物焄蒿不&KR0016;¶
　箕去　麟鳯那千萬億年如水行地龍魚去矣科¶
　斗(蛙/子)&KR0200;尾相爾耒裔故書&KR0313;庋(音/&KR0017;)竟爾緒業吉祥¶
　止止重曰夢之占嚮可徵&KR0006;蓍之命今如神&KR0006;墨¶
　筆操牘問所以然&KR0006;於卦遇同人之乾&KR0006;¶
　　故梅西先生郭教授墓銘¶
梅西先生魁壘士也(漢鮑宣傳魁壘/之士士壮貌)於夷白鄭&KR0207;異¶
姓兄弟於滄&KR0065;(號)郭廷煒同宗兄弟大德乙巳秋先¶
生客二兄所走也周旋其間視予猶叔度也先生和¶
<pb:KR4d0394_SBCK_004-29b>¶
余十聲韻歲晚七絶余亦有重約十年又十年之詩¶
别半朞舊對自北来(楊伯起家童名阿/對舊對取此義)過門語余莆¶
新&KR0054;士又我先生余呼樽喜劇時丙午歲後陬(二月/也)¶
月也無何先生書来它日黨堪一行去秋之約殆天¶
啓之未一月先生凶問至人能料生渠能料死嗚呼¶
先生昔陸子壽再調郡文學椽未上而殁區區尋尺¶
之禄棄如脫屣宰物者亦不與之年命與數也然子¶
壽所以傳不杇者正不計官資之崇&KR0763;(音/婢)歲月之脩¶
短我先生似之先生舊客授時以方石巖公權為愛¶
友余爲畏友風日佳時登時觴詠石巖偕商&KR0192;理義¶
<pb:KR4d0394_SBCK_004-30a>¶
磋磨平粹唯余訪問氊寒燈青握手軟語四如禮學¶
精䆳願叩兩端易與四書僕雖有述然不敢示吾四¶
如遲六七十脫藁就正然否未晚也前於泉山繼於¶
吳江閑居於里閈與守令佐矜佩講畫者皆學問之¶
大端經濟之要務長篇近體樂府散語翰墨餘事耳¶
晚軰以此知我先生淺之爲丈夫也先生之學得於¶
家傳先生之行無一不可以語人者其事母孝生業¶
業死皇皇其待人恕内偲偲外怡怡又余耳目所暏¶
記此先生所以爲先生先生諱堂字德基其世出自¶
光之固始来家長樂芝山曾王父某王父某以文學¶
<pb:KR4d0394_SBCK_004-30b>¶
稱號書厨家父存齋翁某春秋傳論盡掃塵腐登壬¶
辰第終合浦教授先生甫十一歲母夫人林氏力貧¶
教督以至成立甲戌&KR0024;國子生&KR0005;積外優貢舉停矣¶
知先生者馮公某張公某啇公某趙公某陳公某潘¶
公某賈公某最最者翰林學士雪樓程公某也或輓¶
或推先生淡與泊遭苟焉為貧奚意奔車之上所養¶
者大也初號梅西居士中號息齋末後號六平山人¶
公卿大夫士但以梅西稱以是知先生之心先生以¶
乙巳九月二十九日生今春清明詣張令尹某燕席¶
翊日徧謁親舊歸猶課僕種葵丙夜赴玉樓召(李賀/夢人)¶
<pb:KR4d0394_SBCK_004-31a>¶
(告曰天帝白玉樓/成請君爲記遂卒)二月十八也春秋六十二嗚呼先¶
生二丈夫子長&KR0130;行入書學&KR0054;士選遽奪所天次&KR0166;¶
女子一適進士陳某先一年夭&KR0130;下五月二十七丙¶
申奉柩塴于穫嶺原先塋之側不逺伻来徵銘余日¶
以詩哭尚忍銘乎哉然前此余銘先生之母夫人今¶
焉敢辭&KR0053;涕銘曰¶
　嗚呼先生貞不絶俗近於時行危言遜近於知奨¶
　士成名近於仁其&KR0011;有道者歟唯有道而諧乎古¶
　故盡道而令其終也固可重爲斯文惜惟有子而¶
　續其世也又可爲斯文幸先生之期其子盖異乎¶
<pb:KR4d0394_SBCK_004-31b>¶
　人之期余之期先生之子亦然遂銘先生之窽(音/欵)¶
(空/也)庶人與先生之書而俱傳¶
　　太孺人林氏墓誌銘¶
莆郡文學椽梅西郭先生(名/隚)之母太孺人林氏以至¶
元癸巳五月六日卒于寓舍年七十七先庚寅冬梅¶
西載道来南僅一蒼頭自隨明年春始迎養太孺人¶
學如舟室如斗糲飯茹&KR0340;母子怡如設帨之旦諸生¶
講升堂拜太孺人簡脂澤(膚色/脂澤)勝杯杓(列子渇問沛/公鴻門之㑹)¶
(不勝/杯杓)不&KR0011;諄諄者暇日佐婦箴(即針/字)縷課孫吾伊三¶
端午猶酌艾(端午節/有艾酒)詰朝日加午無它恙遽為歸人¶
<pb:KR4d0394_SBCK_004-32a>¶
(言初三端午猶飲艾/酒而次日即死也)梅西授代未能歸室不幸親䘮¶
未即返輤(音青䘮/車盖)貧故之以梅西言語妙天下莆士¶
友孰不愛之而莫&KR0135;之&KR0027;毛成氊(坡詩云刮毛&KR0027;背/上何時得成氊)¶
豈不難難梅西號泣語叟曰先君存齋丞蕭山時吾¶
母相其貧不廢禮成其㢘不失義視官禄上下節縮¶
供賔祭餘則置苟簡之田先君晚年懶宦未㡬無禄¶
隚甫年十有一吾母單持督從師嚴脫簮珥致束脩¶
夜對膏火必從旁紉緝逹曙不寐歲甲戌隚&KR0024;國學¶
生吾母喜曰吾今可以見乃翁九京矣天運回旋人¶
世故新吾母戚戚唯恐吾之不顯融盖期以逺者大¶
<pb:KR4d0394_SBCK_004-32b>¶
者不但一&KR0054;士耳痛哉吾母䘮矣亡矣隚若何酬母¶
之志隚&KR0005;以是年某月奉匶歸葬于先君穫嶺西之¶
原叟知余者幸與吾母銘以寫余哀吁閨閫常德誌¶
婦人不宜書太孺人教子如軻(言太孺人能如孟母/三迁之教而成其子)¶
(如孟軻/之賢也)有歐陽氏母家訓(見瀧岡/阡碑表)獨不宜書歟莆距¶
長樂倍三舍(三十五里/為一舍)草凍&KR0035;枯丹旐淒淒梅西望¶
國望郷哭如何其嗚呼太孺人諱道静存齋先生之¶
次妃存齋精春秋學魁辛&KR0407;郷書第壬辰進士官止¶
㢘州教授男隚也孫&KR0130;&KR0166;孫女一人銘曰¶
　閨門恭約得温温家以善積子名聞存齋之書今¶
<pb:KR4d0394_SBCK_004-33a>¶
　故存露楸雲塜藏瑶琨相厥夫君利後昆涵暉發¶
　祥紛輪囷(慶雲歌蕭索輪囷輪/囷屈曲盤戾貌)¶
　　壽藏自誌¶
唐御史黃文江滔之十二代孫仲元字善甫辛&KR0407;十¶
月廿八日生髙大父兖漕貢進士曾大父必彰大父¶
汝守脩職郎父績表德逺爲郷先生晚號獨不懼翁¶
二母俱宋監丞藻之孫沙丞克剛之女余十二䘮母¶
然已工舉子業郷校婁(音/旅)占魁亞壬子(理宗純祐/十二年)預¶
計偕太常(郡國歲計上最簿詣京所徴/之人縣次續食與偕来也)報罷與孤山¶
陳端然可山陳文翁中外表刻意讀潘陳二先生書¶
<pb:KR4d0394_SBCK_004-33b>¶
雖不甚解然必窮㫖趣使自得之翁集四書為近思¶
本録未脫藁余日夕刪&KR0024;翁有詩曰深爲助我喜敢¶
作譽兒癡(王福畤少子&KR0134;亦有文常詫韓/思彦思彦戯曰君有譽兒癡)餘力自韓¶
柳歐曾文外手抄二百四十二家汪龍溪洪景盧題¶
於集後妄意貶剥翁語仲元曰吾兒萬一成立末節¶
必不漏逗(音豆留/也住也)及掇邵堯夫善人吟以四如自號¶
翁又喜曰難難但勿過飲於號斯稱逮聚徒發䇿吕¶
周元公問行義多大成集所不載翁代季子仲固答¶
且謂非吾兒不能問非老父不能對烏山一見噐賞¶
舘樵川山殁(烏山即方澄孫/莆人守樵川)余坐家不殖生産事如¶
<pb:KR4d0394_SBCK_004-34a>¶
母(継母/也)起孝起敬歲輟學職俸及束脩四之三爲菽¶
水歡&KR0009;食富沙樗翁三薦逹於朔齋劉公余不謁見¶
公語材太&KR0054;曰此兄當於古君子中求之歲辛未(度/宗)¶
(咸淳/七年)省闈文本心以論䇿寘第五廷對以直言忤時¶
宰賜同進士出身(張鎮孫榜/第五甲)四十有一矣調監瑞安¶
府比較務需次食貧如心貽書常齋俾就二劉祠堂¶
一月兩講爲學者師董之者後坡劉求志也癸酉捧¶
檄考&KR0011;試㱕過鐔津古崖江公留郡齋(古崖先生萬/頃也時守劒)¶
(州即古心先/生萬里之第)載之匯江席未温古心先生買舟速余¶
芝山&KR0005;及期告假省親抵里門十日鄙&KR0013;兵龍顛虎倒¶
<pb:KR4d0394_SBCK_004-34b>¶
余幸苟活時甲戌臘月也乙亥(德祐改/元年也)冬之官守相¶
陳山泉虚經&KR0054;士席相處不就屈余入幙有强民挾¶
貴不禮稅官者有頑佃廿載不納主租者有妄首富¶
家造麯者一見剖決泉喜得人無何泉罷以書别余¶
君来我去彼此無福丙子春端明陸君實(秀/夫)至自平¶
江偶同邸一交臂再三褒歎古雅可敬待如子姓飲¶
食必俱入夜炙燭對酌劇談曙動共飯廼出及聞杭¶
䧟挑包辭歸旣資送余又留行槖夏五趣余行都&KR0182;¶
益王府撰述官兼處置使司幹辦公事又改刑工部¶
架閣(改刑工部乃端宗即/位改元景炎時也)以通直郎陞武學諭不兼¶
<pb:KR4d0394_SBCK_004-35a>¶
旬得五京剡處置使楊公刑侍&KR0063;公祭酒許公少傅¶
張公一實翁也遂轉朝奉郎國子監簿兼福建路招¶
捕使司都叅議官雖荷已知&KR0060;天寵然未嘗供一日¶
職升斗不批劵曆斯時何時榖而恥也實齋拜樞使¶
猶命撫諭使毛公邀余同舟&KR0005;有異除余力以母老¶
辭及聞公全家投海余哭公詩人皆傳已死僕尚愛¶
其生公忠義終古不朽而余猶爲人猗古崖於余異¶
姓兄弟有四如吟最簡古實翁於余異姓父子題種¶
讀詩極理致卓樂山以易解囑余叙篇端未七日而¶
樂山亦以兵死末着渠不可料如此余當潮汐洶湧¶
<pb:KR4d0394_SBCK_004-35b>¶
之衝嘗著檮杌集識此&KR0022;之仕於朝者與士而求仕¶
及他州士夫仕於此&KR0022;者不敢出客丁丑屠城之變¶
(丁丑景炎/二年也)此集與前後告身無存言之如夢然老身¶
自甲戌冬混迹大化阽(音/炎)死者數客芝山而免客瑞¶
安而免客䂬溪王洋而免客環泉而免可謂不幸之¶
大幸非宰物者孰相之尺絲寸縷不留著身又孰念¶
之家世清白石田茅屋二親殁後余不與叔季分財¶
東西南北又不殖生産家道敝又敝矣余三十方娶¶
斗軒先生丁南一之女(斗軒懐安/尉左廂人)辛巳歲以同産弟¶
仲㑹之子子材為嗣余命属木於五行欠水人世趍¶
<pb:KR4d0394_SBCK_004-36a>¶
新余以四字從水䖍卜先君拈得淵字北山方公爲¶
字天叟改號韻郷水生木故子材名梓余舊旅食它¶
州即傾囊買異書㱕干戈横放盗竊兵燬雖欲讀無¶
可借所著學記農談欠改春秋說止閔公欠續他散¶
雜寸片亦未上藁盖無暇披揀亦無傭書者嘗夢感¶
麟翁遺余雙筆志欲脩史而未果大槩見於夢筆記¶
矣一生不能歌樂府詩亦不甚工嘗自以四端差欠¶
智六極占居貧一聮爲得句暮年雪鬂書案黏(音/粘)黐¶
(音梨黏相黏著/也黐亦是黏)戸外事不到耳間有&KR0234;談經者大抵¶
如越人之視章甫(宋人資章甫而適諸越越人断/髪文身無所用之出荘子)道¶
<pb:KR4d0394_SBCK_004-36b>¶
世交䘮(繕性篇云道與/世交相䘮也)殊亦可歎孫疇祖名燾字喬¶
年光祖名熈字昌年義又取木生火也女孫名應娘¶
皆子材婦林氏出林癸&KR0407;秋中蚤世仰事俯育子材¶
殊亦難難子材於乙巳臘月爲余營一貉之丘於篠¶
塘原余甚樂焉殆天作地藏吾祖留以遺余犬馬之¶
齒行耄及矣書債未了俛焉孳孳萬一應盡便盡(&KR0063;/盡)¶
(便盡二語/出陶集)何憂何懼昭武在軒黄公紹嘗許余文艾¶
夜之太白殘年之卷施子材異時當爲余彚稡(音/卒)遺¶
文以成余志子材課兩兒郎讀本分書母差&KR0151;轍得¶
夀斯文一脉以昌我后之人此則老夫區區願望不¶
<pb:KR4d0394_SBCK_004-37a>¶
然目不&KR0578;於九京大德十禩(大德元成/宗年號)丙午立春第¶
三日四如老叟自誌¶
<pb:KR4d0394_SBCK_004-37b>¶
¶
有宋福建莆陽黃仲元四如先生文藁卷四(郎文縝寫)¶
